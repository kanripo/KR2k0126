# -*- mode: mandoku-view; -*-
#+TITLE: 蜀中廣記
#+DATE: 2015-08-24 22:46:36.564997
#+PROPERTY: ID KR2k0126
#+PROPERTY: BASEEDITION WYG    
#+PROPERTY: JUAN 卷九十二
<pb:KR2k0126_WYG_092-1a>¶
欽定四庫全書¶
　蜀中廣記卷九十二¶
　　　　　　　　　　　　明　曺學佺　撰¶
　著作記第二¶
　　史部¶
　　　古史考¶
蜀漢光禄大夫譙周撰樂史寰宇記引之後陳夀作古¶
國志五十篇蘇轍作古史六十卷其書皆本允南之舊¶
<pb:KR2k0126_WYG_092-1b>¶
　　　古史¶
子由自序畧曰太史公始易編年之法為紀傳世家記¶
五帝以來然不得聖人之意余因遷之舊始伏羲訖秦¶
始皇為七本紀十六世家三十七列傳謂之古史追録¶
聖賢之遺意以示後世云¶
　　　通鑑釋文三十卷¶
左宣義郎眉山史炤見可撰馮時行序蘇軾兄弟以師¶
事之者¶
<pb:KR2k0126_WYG_092-2a>¶
　　　通鑑論篤三卷¶
廣漢張栻敬夫撰取通鑑中言論之精確者表而出之¶
多或全篇少至一二語去取甚嚴¶
　　　通鑑類編十卷國典二十卷¶
中江呉之巽先之著巽有家學教授於廣漢值逆曦欲¶
以季春䀻士吏詣巽請書行藝年籍巽叱曰此何時耶¶
因作詩云固窮何用怕鬼笑暴貴不免干天刑卒不為¶
所撓巽於歴代史數四校讐凡國朝故實天文地理之¶
<pb:KR2k0126_WYG_092-2b>¶
書罔不精洽為文沉涵而有致士大夫稱之¶
　　　通鑑綱要¶
趙介胄全叔著簡池人¶
　　　經世紀年二卷¶
張栻撰序曰太史遷作十二國世表始紀甲子起於成¶
周共和庚申之嵗庚申而上則莫紀焉歴世寖逺其事¶
雜見於諸書靡適折𠂻則亦傳疑而已嘉祐中康節邵¶
先生雍出於河南窮往知來精極於數作皇極經世書¶
<pb:KR2k0126_WYG_092-3a>¶
上稽唐堯受命甲辰之元為編年譜如云外丙仲壬之¶
紀康節以數知之乃合於尚書成湯既没太甲元年之¶
説成湯之後盖實傳孫孟子所説特以太丁未立而卒¶
方是時外丙生二年仲壬生四年耳又武王伐商已嗣¶
位十一年故書序稱十有一年而復稱十有三年者其¶
誤可知是類皆自史遷以來傳習之謬一旦使學者曉¶
然得其真萬世不可改易者也栻不自揆輒因先生之¶
厯攷自堯甲辰至皇上乾道改元之嵗凡三千五百二¶
<pb:KR2k0126_WYG_092-3b>¶
十有三年列為六圖命曰經世紀年以便觀覧間有鄙¶
見則因而明之大節目有六如孟子謂堯舜三年之䘮¶
畢舜禹避堯舜之子而天下歸之然後踐天子位此乃¶
見帝王奉天命之大㫖其可䦣而弗彰故於甲申書服¶
堯之喪乙酉書踐位之實丙戌書元載格於文祖自乙¶
酉至丁巳是踐位三十有三載也則書薦禹於天與尚¶
書命禹之辭合自丁巳至癸酉是薦禹十有七年也與¶
孟子之説合於禹受命之際書法亦然然而書稱舜在¶
<pb:KR2k0126_WYG_092-4a>¶
位五十載陟方乃死則是史官自堯崩之明年通數之¶
耳夏后相二十有八載寒浞弑相明年少康始生於有¶
仍氏凡四十年而後祀夏配天不失舊物寒浞豈可使¶
間有夏之統故缺此四十載不書獨書少康出處而紀¶
元載於復國之嵗以見少康四十年經營宗祀絶而復¶
續足為萬代中興之冠冕於新莾之纂缺其年亦足以¶
表光武之中興也漢吕太后稱制既不得係年而所立¶
他人子名為少帝者又安得承統故復缺此數年獨書¶
<pb:KR2k0126_WYG_092-4b>¶
曰吕太后臨朝稱制亦范太史祖禹繫嗣聖紀年意也¶
漢獻之末曺丕雖稱帝而昭烈以王義立於蜀不改漢¶
號則漢統烏得為絶故獻帝之後即係昭烈年號書曰¶
蜀漢逮後主亡國而始繫魏凡此皆節目之大者妄意¶
明㣲扶正不自知其愚也其他如夏以上稱載商稱祀¶
周始稱年皆攷之書可見而周書洪範獨稱祀者是武¶
王不欲臣箕子尚存商立箕子之志也由魏以降南北¶
分裂而統獨係於江南五代迭糅則都中原者不得不¶
<pb:KR2k0126_WYG_092-5a>¶
繫云¶
　　　帝王年代州郡長厯二卷古今類聚年號圖一¶
　　　卷¶
並五代杜光庭撰光庭偽蜀青城道士¶
　　　三家史論¶
華陽梁鼎二十篇眉山王當十三卷任諒三卷俱見本¶
志傳¶
　　　史記刪文外傳十二卷¶
<pb:KR2k0126_WYG_092-5b>¶
漢書楊終字子山蜀郡成都人永平中詔諸儒白虎觀¶
論考同異終與焉後受詔刪太史公書為十餘萬言¶
　　　後史記¶
盧藏用作陳子昻傳曰子昻常恨國史蕪雜乃自漢武¶
之後以迄唐初為後史記綱紀粗立筆削未終而嬰段¶
簡之禍¶
　　　漢徳春秋十五卷¶
漢何英著英郫人何武弟也與成都楊申俱通經緯每¶
<pb:KR2k0126_WYG_092-6a>¶
事有先見之明¶
　　　西漢雋永¶
唐安文正倫著¶
　　　西漢發揮十卷¶
簡池劉涇巨濟撰¶
　　　漢書筆記後漢纂言¶
簡州趙介胄著¶
　　　三國志六十五卷¶
<pb:KR2k0126_WYG_092-6b>¶
晁氏曰晋陳夀撰魏四紀二十六列傳蜀十五列傳呉¶
二十列傳宋文帝嫌其畧命裴松之補注博採羣説分¶
入書中其多過本書數倍王通數稱夀書今細觀之實¶
髙簡有法如不言曺操本生而載夏侯惇及淵於諸曺¶
傳中則見嵩本夏侯氏之子也髙貴鄉公書卒而載司¶
馬昭之奏則見公之不得其死也他皆類此但以魏為¶
紀而稱漢呉曰傳又改漢曰蜀世頗譏之若謂其衘諸¶
葛孔明之髠父而致貶辭求丁氏米不獲而不立儀廙¶
<pb:KR2k0126_WYG_092-7a>¶
傳亦未必然也¶
王隠晋書曰陳夀卒詔下河南尹華澹遣吏齎紙筆就¶
夀門下寫三國志　常寛泰恭撰蜀後志¶
　　　楊戯季漢輔臣贊¶
陳夀志戯字文然犍為武陽人少知名丞相亮深識之¶
仕射聲校尉以延熙四年著季漢輔臣贊其所頌述多¶
載於蜀書余皆註疏本末於其辭下¶
　　　三國人物論三卷¶
<pb:KR2k0126_WYG_092-7b>¶
東蜀楊天恵祐甫撰¶
　　　諸葛武侯傳一卷¶
廣漢張栻撰以陳夀作史私且陋裒集他𫝊及裴松之¶
所注為之而削去管樂自許一則朱晦翁以為不然又¶
為後論以達其意¶
　　　南北朝七書¶
紹興十四年井憲孟為四川漕始檄諸州學官求政和¶
中所頒沈約宋書時四川五十餘州皆不被兵書頗有¶
<pb:KR2k0126_WYG_092-8a>¶
在者然往往亡缺不全收合補綴獨少後魏書十許卷¶
最後得宇文季䝉家本偶有所少者於是七史遂全因¶
命眉山刋行焉¶
　　　後梁畧十卷¶
北史隋姚最僧坦之子也通經史好著述為太子門大¶
夫隋蜀王秀鎮益州遷秀府司馬秀後隂有異謀隋文¶
帝令公卿窮其事開府慶整郝瑋等並推過於秀最獨¶
曰凡有不法皆最所為王實不知也榜訊數百卒無異¶
<pb:KR2k0126_WYG_092-8b>¶
辭竟坐誅論者義之撰梁後略十卷行於世¶
　　　紀聞談三卷¶
陳氏曰蜀潘逺撰館閣書目按李淑作潘遺今考邯鄲¶
書目亦作潘逺其曰遺者本誤也所記隋唐遺事¶
　　　新唐書列傳¶
宋嘉祐末年端明殿學士宋祁子京知成都府帶唐書¶
於本任刋脩每宴罷盥潄畢開寢門垂一簾燃二椽燭¶
媵婢夾侍和墨伸紙逺近觀者皆知尚書脩唐書望之¶
<pb:KR2k0126_WYG_092-9a>¶
若神仙焉¶
　　　唐書辯證二十卷¶
晁氏曰成都呉縝撰縝字廷珍仕至郡守數新唐書初¶
修之時其失有八類其舛誤二十門凡四百餘事縝不¶
能屬文誤有詆訶如新書張九齡𫝊云武恵妃䧟太子¶
瑛遣官奴告之曰廢必有興公為援宰相可常處九齡¶
奏之故卒九齡相而太子無患縝以為時九齡已相而¶
太子竟以廢死以為新書似實而虚按史之文謂終九¶
<pb:KR2k0126_WYG_092-9b>¶
齡在相位日太子得不廢也豈謂卒以九齡為相太子¶
終無患乎初名紏謬其後改為辯證實一書¶
王氏揮麈録曰嘉祐中詔宋景文歐陽文忠諸公重修¶
唐書時有蜀人呉縝者初登第因范景仁而請於文忠¶
願預官屬之末上書文忠言甚懇切文忠以其年少輕¶
佻拒之縝鞅鞅而去逮夫新書之成廼従其間指摘瑕¶
疵為糺謬一書至元祐中縝遊宦蹉跎老為郡守與五¶
代史纂誤俱刋行之紹興中福唐呉仲實元美為湖州¶
<pb:KR2k0126_WYG_092-10a>¶
教授復刻於郡庠且作後序以謂鍼膏肓起廢疾杜預¶
實為左氏之忠臣然不知縝著書之本意也¶
　　　唐九朝實録¶
後唐史記曰都官郎中庾傳美充三州搜訪圖籍使傳¶
美偽蜀王衍舊寮家在成都便於歸計且言成都具有¶
本朝實録故有是命及使囬所得纔九朝而已其餘殘¶
缺雜書益不足記¶
　　　唐鑑二十卷¶
<pb:KR2k0126_WYG_092-10b>¶
華陽范祖禹醇夫撰醇夫為温公通鑑局編脩官十五¶
年分掌唐史以其所自得著成此書取武后臨朝二十¶
一年繫之中宗其言曰此春秋公在乾侯之義也雖得¶
罪於君子有所不辭凡三百六篇¶
　　　孫之翰唐論¶
丹鉛録云之翰名甫蜀人所著唐論筆力在范祖禹之¶
上與青神王當所編春秋名臣傳皆有史遷之風今罕¶
傳於世惜哉　中宗景龍四年睿宗即位未踰年而改¶
<pb:KR2k0126_WYG_092-11a>¶
元景雲之翰書去其元字而書景雲年慎謂前若書景¶
龍四年正月至五月自五月後直書景雲六月至十二¶
月庶得其實而貶亦在其中矣之翰之論曰古之人君¶
即位必踰年而改元者先君之年不可不終也後君繼¶
位不可無始也一年不可二君也不終則忘孝矣不始¶
則無本矣一年二君則民聴惑矣故書景雲年戒無禮¶
而正不典也噫凛凛乎春秋之筆也¶
　　　唐録備闕十五卷¶
<pb:KR2k0126_WYG_092-11b>¶
五代歐陽逈著見宋史逈益州人常事蜀王衍及知祥¶
父子累官門下侍郎平章事性坦率無檢操雅善吹笛¶
太祖常召至便殿令奏數曲逈為歌詩甚富掌誥命非¶
其所長但蜀之卿相奢靡相尚逈能守儉素此乃可稱¶
　　　唐書辯疑¶
眉山蘇軾著見人物便覽¶
　　　唐史發潛六卷¶
蜀州張商英撰¶
<pb:KR2k0126_WYG_092-12a>¶
　　唐史發揮十二卷¶
華陽鄭少㣲撰¶
　　　唐書補註二百卷¶
卭州李繒撰志云繒舉八行不就以文史自娯¶
　　　唐史囊括四卷¶
唐安文正倫撰¶
　　　唐書韻記十卷¶
簡州趙全叔著¶
<pb:KR2k0126_WYG_092-12b>¶
　　　鑑誡録十卷¶
後蜀東海何光逺輝夫撰又云證聖中纂輯唐以來君¶
臣事迹可為世鑒者前有劉曦度序李獻臣云不知何¶
時人考之不詳也¶
　　　續通歴十卷¶
陵州孫光憲輯唐洎五代事跡續為總歴叅以黄巢李¶
茂貞劉守光安巴堅呉唐閩廣胡越兩蜀事迹宋太祖¶
詔毁其書以所紀多失實也¶
<pb:KR2k0126_WYG_092-13a>¶
　　　北夢𤨏言二十卷¶
晁氏曰蜀孫光憲従陽玭元證逰多聞唐世賢哲言行¶
因纂輯之且附以五代十國事取傳田於江南之夢自¶
以為髙氏従事在荆江北故命編云¶
　　　五代史纂誤五卷　雜録一卷¶
晁氏曰呉縝撰凡二百餘事皆歐陽永叔新五代史牴¶
牾舛訛也按通鑑考異證歐陽史差誤如莊宗還三矢¶
事之類甚衆今此書皆不及之特證其字之脱錯而已¶
<pb:KR2k0126_WYG_092-13b>¶
又善本未必皆然¶
　　　九國志補二卷¶
宋路振子發撰雜記呉越唐前後蜀東漢南漢閩楚凡¶
十國各為世家列傳凡四十九卷末二卷為北楚言髙¶
季興事張唐英補撰者¶
　　　開談録二卷¶
宋蘇耆撰易簡之子舜卿之父也記五代以來雜事下¶
帙多載馮道行義¶
<pb:KR2k0126_WYG_092-14a>¶
　　　續通鑑長編一百六十八卷續通鑑長編舉要¶
　　　六十八卷¶
隆興元年知榮州李燾奏臣嘗盡力史學於本朝故事¶
尤切欣慕毎恨學士大夫各信所傳不攷諸實録正史¶
紛錯難信如建隆開寳之禪授涪陵岐魏之遷殁景徳¶
慶厯之盟誓曩霄諒祚之叛服嘉祐之立子治平之復¶
辟熙寜之更新元祐之圖舊此最大事家自為説臣輒¶
發憤討論使衆説咸㑹於一敢先具建隆迄開寳凡十¶
<pb:KR2k0126_WYG_092-14b>¶
七年為十有七卷上進　乾道四年禮部郎官李燾上¶
言臣准朝㫖取臣所著續資治通鑑自建隆迄元符令¶
有司繕寫投進今先次寫到建隆元年至治平四年閠¶
三月五朝事迹共一百八卷投進治平以後文字増多¶
容臣更加整齊節次投進臣竊聞司馬光之作資治通¶
鑑也先使其寮採摭異聞以年月日為叢目叢目既成¶
乃脩長編唐三百年范祖禹實掌之光謂祖禹長編寜¶
失於繁無失於畧今唐紀取祖禹之六百卷刪為八十¶
<pb:KR2k0126_WYG_092-15a>¶
卷是也臣今所纂集義例悉用光所創立錯綜銓次皆¶
有依憑顧臣此書詎可便謂續資治通鑑姑謂續資治¶
通鑑長編可也旁采異聞補實録正史之闕畧叅求真¶
是破巧説偽辯之紛紜益以昭明祖宗之豐功盛徳區¶
區小恵或在可録所有續資治通鑑長編一百八卷隨¶
表上進¶
淳熙元年知瀘州李燾上言臣先次投進續資治通鑑¶
長編自建隆迄治平今欲纂輯治平以後至中興以前¶
<pb:KR2k0126_WYG_092-15b>¶
六十年事迹庶幾一祖八宗之豐功盛徳燦然具存無¶
所闕遺顧此六十年事於實録正史外頗多所増益首¶
尾畧究端緒合為長編凡六十年年為一卷以字之繁¶
畧又均分之總為二百八十卷然熙豐祐聖符靖崇觀¶
和康之大廢置大征伐關天下之大利害者其事跡比¶
治平以前特異寜失之繁無失之畧必湏睿明稱制臨¶
决如兩漢宣章故事無使各自為説乃可傳信無窮¶
淳熙九年知遂寜府李燾上言臣累次進所為續資治¶
<pb:KR2k0126_WYG_092-16a>¶
通鑑長編今重别寫進共九百八十卷計六百四冊其¶
修換事總為目一十卷又縁一百六十八年之事分散¶
為九百八十卷之間其字繁文冗本末頗難立見畧存¶
梗槩庶易檢尋今創為建隆至靖康舉要六十八卷并¶
後總目共五卷已上四種通計一千六十三卷六百八¶
十七冊投進者紀一祖八宗之盛徳至善義寜止於百¶
篇聚九朝三世之各見殊聞事或傳於兩説惟折諸聖¶
廼得其真臣網羅収拾垂四十年綴葺穿聯踰一千卷¶
<pb:KR2k0126_WYG_092-16b>¶
牴牾何敢自保精力幾盡此書非仰託大君之品題懼¶
難逃乎衆人之指目漢孝宣稱制决疑故事最髙於甘¶
露我神考錫名冠序治鑑莫徹於元符豫席恩言比迹¶
先正臣死且不朽乾道六年奉㫖降付續資治通鑑長¶
編一百七十六冊秘書省令依通鑑紙様繕寫進納¶
本傳李仁甫如霜松雪栢無嗜好無姬侍不殖産平生¶
生死文字間長編一書用力四十年孝宗謂無愧司馬¶
遷葉適謂春秋以後纔有此書也¶
<pb:KR2k0126_WYG_092-17a>¶
　　　兩朝國史一百二十卷¶
宋仁宗英宗兩朝國史也史官王珪等撰珪字禹玉華¶
陽人詳見本集¶
　　　仁皇訓典六卷¶
侍講范祖禹撰元祐八年經筵所上凡三百十七條大¶
畧亦用寳訓體¶
　　　仁宗政要四十卷¶
王氏揮麈録曰殿中侍御史張唐英嘗述仁宗政要四¶
<pb:KR2k0126_WYG_092-17b>¶
十卷上之¶
　　　請盟録二十卷¶
宋史陳堯叟久典機密軍馬之籍悉能周記乃著請盟¶
録凡三集¶
　　　神宗正典六卷¶
蜀州張商英著¶
　　　通鑑巨編¶
蒲江髙載著宋史載讀禮於家以其暇覽前朝史牒嘆¶
<pb:KR2k0126_WYG_092-18a>¶
熙豐祐聖迄於隆乾淳熙黨論屢變國勢僨起不常慨¶
然有感乃取制詞之褒貶廷論之是非萃成巨編而自¶
以己意識其後大抵以國史實録長編㑹要為之據依¶
而一時詔㫖訓詞封章奏疏則於先賢文集私史簡稽¶
叅質凡百數十年治亂開卷瞭然¶
　　　重脩徽宗實録二百卷思陵大事記三十六卷¶
　　　阜陵大事記一卷¶
並丹稜李燾撰¶
<pb:KR2k0126_WYG_092-18b>¶
　　　建炎以來繫年要録二百卷建炎以來朝野雜¶
　　　記十一卷¶
工部侍郎陵陽李心傅㣲之撰盖與巽巖長編相續亦¶
嘗自隆興後相繼為之㑹蜀亂散失不可復得心傅又¶
有孝宗要畧初草二十二卷¶
　　　建炎復辟平江實録一卷中興備覽四十一篇¶
並綿竹張浚著¶
　　　中興十三處戰功録一卷¶
<pb:KR2k0126_WYG_092-19a>¶
叅政眉山李壁季章撰中興以來禦冦立功惟此十三¶
處編為一書所謂司勲藏其貳者也開禧乙丑北事將¶
作其書成¶
　　　宋朝通典二百卷¶
陳氏曰不著名氏或言魏鶴山所為似方草創未成書¶
也凡通典㑹要前書及館閣書目皆列之類書按通典¶
載古今制度沿革㑹要専述典故非類書也¶
　　　四朝㑹要總類五百八十八卷¶
<pb:KR2k0126_WYG_092-19b>¶
李心傅所編合三書為一刻於蜀中¶
　　　宋朝治迹統類七十三卷¶
眉山彭百川叔融撰畧用袁樞本末條例為前集四十¶
卷中興後事為後集三十三卷¶
　　　宋朝事類樞要二百五十卷¶
陳氏曰蜀人張和卿編集為一百五十門盖舉子荅䇿¶
之具也¶
　　　國史對韻十二卷　國朝事始一卷¶
<pb:KR2k0126_WYG_092-20a>¶
蜀公范鎮撰呉仲庶嘗稱景仁憫諸後學雖渉書傳而¶
問以今代典故則懵然不知乃自太祖開基迄於仁宗¶
朝摭取事實可為規矩鑒戒者用韻編次之即此書也¶
　　　御覽三百六十卷　御屏經史切要十卷¶
宋史田錫表聖嘉州人嘗奏真宗曰陛下即位以來治¶
天下何道臣願以皇王之道治之舊有御覽臣請鈔畧¶
四部别為御覽三百六十篇萬㡬之暇日覽一卷可經¶
嵗而畢又請采經史切要之言為御屏風十卷置扆座¶
<pb:KR2k0126_WYG_092-20b>¶
之側則治亂興亡之鑒嘗在目矣詔史館以羣書借之¶
　　　帝學編¶
范祖禹醇夫纂自古賢君迄於宋代祖宗務學事迹為¶
一篇以勸講淳夫元祐時在講筵八年詰旦當講前一¶
夕正衣冠儼然如在上前命子弟侍坐先按講其説平¶
時語若不出口及當講開列古義仍參之時事以為勸¶
戒其音琅然聞者興起東坡常曰淳夫講書言簡義明¶
燦然成文章為今講官第一¶
<pb:KR2k0126_WYG_092-21a>¶
　　　歴代宰相年表¶
李燾撰其自序畧曰古之所謂相者一而已初未嘗使¶
他人參貳乎其間堯相舜舜相禹禹相臯陶臯陶既没¶
乃相益湯相伊尹𫝊所謂仲虺為湯左相者不足信也¶
周家並建三公而一公實兼冢宰故旦奭夾輔成王而¶
誕保文武受命者専屬之旦旦歸於豐奭乃専政盖其¶
名三公實一相耳自秦以降名實漫失間有瓌偉絶特¶
負賢相之稱功烈赫然著見於一時者亦必得君之専¶
<pb:KR2k0126_WYG_092-21b>¶
歴年之久而莫或參貳之故也權出於一而莫或參貳¶
之雖姦雄或得以肆其惡攘竊天下傾國敗家不可禁¶
遏然而一相之任終不可分者唐虞夏商之成法也彼¶
徒見趙髙王莾曺操司馬懿其禍如此之酷也而不察¶
夫帝王之所以隆盛其為利盖亦溥哉不能還治其本¶
而反疑其末並列兼制使相牽引而相遂失其職矣夫¶
任相不獲其利而䝉其禍是君之不明非相之權果不¶
可使出於一也既奪其職分其權則所謂相者特一大¶
<pb:KR2k0126_WYG_092-22a>¶
有司耳其何以總百官治萬事而亮天功耶凡相取其¶
徳耳故曰惟尹躬暨湯咸有一徳而舜禹臯陶之胥命¶
必孜孜以徳為言彼誠知所本者歟本之不知則其選¶
用益雜而多端矣選用雜而多端故其稱號亦顛倒錯¶
亂無有定制或居其位而不得聞其政或當軸秉鈞而¶
身乃為他官名實紏紛賢不肖溷淆其或多至十三四¶
人而其少猶不下四五軰古所謂相寜若此乎然而治¶
亂安危所係今猶古也其所以得相及所以失相者要¶
<pb:KR2k0126_WYG_092-22b>¶
不可不知按諸舊史惟前漢及唐頗有譜牒其他率皆¶
不具脱畧牴牾迷失真本乃旁捜逺取推究前後悉用¶
司馬遷經緯之法追為年表起漢元訖周顯徳昔之參¶
機務執樞要者莫不咸在事有本末附見於下否則畧¶
之使其人與其官皆相傳而不絶觀宰相之出處進退¶
何如而天下安危治亂在目中矣其足以補前代之缺¶
文掲當今之逺鑑乎合一千五百三十四年離為三十¶
四卷¶
<pb:KR2k0126_WYG_092-23a>¶
　　　天禧以來御史年表¶
仁甫自序曰御史法官也其責不専於言而天禧選用¶
則與諌官俱任言責臺雖有等級也而義所當繫則卑¶
者亦得徑行其權勢氣力又出諫官上祖宗之聖筭神¶
術備矣今亦斷自天聖以來取丞雜三院姓名悉列之¶
表若其人必天子自擇而宰相優容之乃能有濟猶諫¶
官也¶
　　　天禧以來諫官年表¶
<pb:KR2k0126_WYG_092-23b>¶
仁甫自序畧曰古者自公卿大夫士至於工商莫不皆¶
有言責輻凑並進而天子斟酌焉未嘗以言責専付一¶
官以言責専付一官則由漢武帝失之武帝誠不喜諫¶
者初置諫大夫猶未限員東京循舊弗改後乃寖㣲晋¶
洎江表省其官拓跋魏復置其員亦不可知髙齊縁孝¶
經之文始有七人之限夫以天下之衆而敢言者纔七¶
人尚足為治耶恭惟祖宗明目逹聰協於虞舜任言責¶
者不一天禧别置諫院禮秩優異他官莫擬崇廣言路¶
<pb:KR2k0126_WYG_092-24a>¶
諫官御史權勢氣力乃與宰相等盖當時所用諫官御¶
史必取天下第一流非學術才行俱備為一世所髙者¶
莫在此位或誤選試旋加汰斥言而當者曽不十年徑¶
登台輔其名迹皆可考見嗚呼盛哉今斷自天禧置院¶
以來作諫官年表并列古今之變為二説以附著之¶
　　　職官記一卷¶
陳氏曰大理少卿蜀人張縯季長撰専載新舊遷轉之¶
異亦以寄禄為未然也¶
<pb:KR2k0126_WYG_092-24b>¶
　　　亷吏傳十卷¶
成都費樞伯樞撰自秦至唐凡百十有四人宣和乙巳¶
為序¶
　　　嘉祐名臣傳五卷¶
張唐英集仁宗朝賢臣五十餘人各為之傳即仁宗政¶
要中之一門耳¶
　　　續宋名臣言行録¶
潼川姚希得逢原著¶
<pb:KR2k0126_WYG_092-25a>¶
　¶
　¶
　¶
　¶
　¶
　¶
　¶
　¶
<pb:KR2k0126_WYG_092-25b>¶
　¶
　¶
　¶
　¶
　¶
　¶
　¶
　蜀中廣記卷九十二¶
