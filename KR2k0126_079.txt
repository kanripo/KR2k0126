# -*- mode: mandoku-view; -*-
#+TITLE: 蜀中廣記
#+DATE: 2015-08-24 22:46:36.241937
#+PROPERTY: ID KR2k0126
#+PROPERTY: BASEEDITION WYG    
#+PROPERTY: JUAN 卷七十九
<pb:KR2k0126_WYG_079-1a>¶
欽定四庫全書¶
　蜀中廣記卷七十九¶
　　　　　　　　　　　　明　曹學佺　撰¶
　神仙記第九¶
　　附錄神明¶
　　　文昌神事跡¶
真誥云顓頊生於蜀山為北帝先天本紀曰顓頊髙陽¶
氏黄帝之孫也母蜀山氏所生有聖徳禺强者亦黄帝¶
<pb:KR2k0126_WYG_079-1b>¶
之𦙍與顓頊俱得道居北方為水神　按史記𤣥囂降¶
居江水昌意降居若水注云若水即江水之下流皆在¶
蜀今禺强不可考或以為即𤣥囂是顓頊乃帝乾荒娶¶
蜀山氏曰樞者所生即昌意之孫也又吕氏春秋顓頊¶
作顓玉其言曰顓玉生自若水實處空桑載各不同¶
曹子建賛曰昌意之子祖有軒轅始誅九黎水徳統天¶
以國為號風化神宣威暢八極靡不祇䖍¶
山海經曰岷山在蜀郡氐道縣大江所出其神狀馬身¶
<pb:KR2k0126_WYG_079-2a>¶
而龍首其祠毛用一雄鷄&KR0287;糈用稌文山勾禰風雨醜¶
之山是皆冡也其祠之羞酒少牢具嬰毛一吉玉郭璞¶
曰冡者神鬼之所舍也　按茂州圖經江瀆神姜姓昔¶
禹𨗳江神寔佐之漢郊祀志曰秦併天下立江水祠於¶
蜀至今嵗祀焉　邵氏聞見錄曰文潞公少時從其父¶
赴眉州幕官過成都潞公入江瀆廟祠官接之甚勤且¶
言夜夢神令洒掃祠庭明日宰相至公咲曰宰相非所¶
望若為成都當使廟宇一新及慶厯間公以宻直知益¶
<pb:KR2k0126_WYG_079-2b>¶
州謁江瀆廟若有感焉即經營改造間忽江漲大木數¶
千章蔽流而下取以為材廟成壯觀甲於天下在成都¶
縣南四里　杜光庭録異記云鄭君雄為遂州刺史一¶
日晩忽見兵士旗隊若數千人在水東埧内屯駐旗幟¶
帟幕人物喧闐與軍行無異意州内警備突來耳未曉¶
差人宻探之大軍已去只三五人在後探者問之荅曰¶
江瀆神也數年川府不安移在峽内今逺近胥安却歸¶
川中差人視之有下營及火幕蹤跡一一可驗¶
<pb:KR2k0126_WYG_079-3a>¶
巫山有神曰夏耕無首操戈盾立山海經曰成湯伐桀¶
於章山克之斬耕厥前耕既立無首走厥咎乃降于巫¶
山郭璞註曰夏耕亦形天尸之類厥前頭亦在前者走¶
咎逃避罪也降自竄也巫山今建平巫縣¶
山海經曰夏後啓之臣曰孟涂是司神於巴人請訟于¶
孟涂之所其衣有血者乃執之是請生居山上在丹山¶
西丹山在丹陽南郭璞註曰司神聽巴人之獄訟為之¶
神主也不直者則血見於衣請生猶言好生也今建平¶
<pb:KR2k0126_WYG_079-3b>¶
郡丹陽城秭歸縣東七里即孟涂所居¶
世本曰昔巴蠻五姓未有君長俱事鬼神乃共擲劒於¶
石穴約能中者奉以為君巴氏子務相中之又各令乗¶
土舟約浮者君唯務相獨浮因共立之是為廪君乃乗¶
土舟從夷水下至鹽陽鹽水有神女謂廪君曰此地廣¶
大魚鹽所出願留共居廪君不許鹽神暮輒來宿旦化¶
為蟲羣飛蔽日天地晦㝠積十餘日廪君伺便射殺之¶
天乃開明廪君乗土舟下及夷城夷城石岸嶮曲其水¶
<pb:KR2k0126_WYG_079-4a>¶
亦曲廪君望之而歎山崖為崩上有平石方二丈五尺¶
因立城其傍而居四姓臣之死精魂化而為白虎故巴¶
氏以虎飲人血遂以人祀　晉中興書賨者廪君之苗¶
裔也巴氏子務相乗土船而浮衆異之立為廪君子孫¶
列巴中秦併天下薄其稅賦人出錢四十巴人謂賦為¶
賨遂因名焉後佐髙祖定天下喜歌舞所謂巴渝舞也¶
成都記曰秦李冰為蜀郡守有蛟嵗為暴漂墊相望冰¶
入水戮蛟已為牛形江神為龍躍冰不勝出選卒之勇¶
<pb:KR2k0126_WYG_079-4b>¶
者數百持强弓大箭約曰吾前者為牛江神今必亦為¶
牛吾束白練以辨汝當射其無記者遂吼呼而入須臾¶
雷風大起天地一色稍定有二牛鬬於上卒乃齊射其¶
無記者江神遂斃從此蜀人不復為水所苦今大浪衝¶
濤欲及公祠皆瀰瀰而去故春冬設有鬬牛之戲未必¶
不由此也祠傍數千家邊江低圯雖甚秋潦亦不遷移¶
有石牛在祠庭下唐太和五年洪水人見冰神為牛復¶
與龍鬬於灌牛猶有白練水遂漂下左綿梓潼皆浮川¶
<pb:KR2k0126_WYG_079-5a>¶
溢峽没數十郡唯西蜀無害又云蜀守冰穿三江過郡¶
下琢石犀五頭以厭水恠立石人二與江神約皆其子¶
二郎之智也後人神其功號為川主處處祀焉　灌縣¶
志治西一里離堆北洪厓山有鬬鷄臺秦時二郎神與¶
蹇龍鬬鷄於此世傳川主即二郎神衣黄彈射擁獵犬¶
實蜀孟昶像也宋藝祖得花蕋夫人見其奉此像恠問¶
之荅曰此灌口二郎神也乞靈者輒應因命傳之京師¶
俾人得供奉葢花蕋不忘故君而託辭耳¶
<pb:KR2k0126_WYG_079-5b>¶
雲安軍圖經云漢扶嘉者其女出逰於溪畔恍惚有娠¶
年餘生一物無手足眼目形像嘉怒擘為九段投之溪¶
中須㬰化為九龍嘉異之禁雲安人不得於溪中取魚¶
臨終有記云三牛對馬嶺不出貴人出鹽井没後其女¶
示以井脉處所掘開遂得鹽水時民共祠嘉為井主宋¶
初封為昭利廣濟王又錫九龍以王號今為九井之神¶
岷山志云客神祠有三像曰金天順聖帝曰正順利澤¶
王曰孚恵廣佑王　按茶陵志載孚恵乃漢髙祖五世¶
<pb:KR2k0126_WYG_079-6a>¶
孫也其春秋祭賽與土主同¶
簡州協濟廟在郡城外東隅舊郡土主梅使君記云神¶
定州長陸人漢南昌尉梅福之裔為郡太守生則遺愛¶
萬民死則享祀百世唐𤣥宗幸蜀夢一老人墜於梅井¶
五子扶而出之見頂生肉角詔問得此錫爵土主太師¶
昭慶啓澤侯遇水旱禱之輒應¶
靈驗記云吳韜汴州開封人也家富為魏大將領兵三¶
萬泝江入蜀至戎州值闗將軍總師五萬拒之與韜水¶
<pb:KR2k0126_WYG_079-6b>¶
陸大戰韜素好道常持黄帝隂符經是日陣敗告天曰¶
吾聞持隂符者危急之日有隂靈助之喪敗如此願賜¶
救護言訖有二白衣神謂韜曰汝自入峽縱意殺人幽¶
魂咨怨致此亡敗速為寃魂告天發願請修黄籙大齋¶
拔贖亡者當免失利韜如言即時發願闗將軍亦已收¶
軍韜收合敗卒直至夷陵屯集乃修黄籙道場三日前¶
二神復見曰寃魂並已託生汝亦沾此餘福神兵宻衞¶
必得大勝慎勿殺人夫天地生萬物一草一葉尚欲其¶
<pb:KR2k0126_WYG_079-7a>¶
生長成遂況人命至重豈可非理致殺恣汝胷襟也古¶
今名將不及三世者為其心計隂謀殺人利已雖立功¶
為國亦須道在其間善分逆順使功過顯明則征伐有¶
功神明祐助蜀亦不久敗亡矣旬月闗將軍復至夷陵¶
交兵之㳄風雷震擊大雨忽至闗兵潰㪚韜開門納降¶
得蜀兵三千擒其禆將闗兵却囘自兹蜀日削弱¶
什邡志云縣東郭外有土主廟乃女神也相傳劉先主¶
入蜀神有漂母一飯之恵先主徳之未報而先逝矣額¶
<pb:KR2k0126_WYG_079-7b>¶
云敕封土主善利夫人不知何代勅¶
張桓侯益徳勁勇正直沒為明神川東北多廟祀之川¶
北二處一在閬中侯守土也曽子固有記一在廣安道¶
中侯破張郃所經也川東四處一在長夀樂温山下瞰¶
大江安剛中有記一在涪州張士瓌有詩一為䕫府忠¶
顯廟一在雲陽縣江南而雲陽者尤赫赫出峽入峽必¶
禱焉故老言范張難作有獲侯元於忠萬間因是川東¶
之人崇祀為多　太平廣記云梓州有陽闗神即蜀車¶
<pb:KR2k0126_WYG_079-8a>¶
騎將軍西鄉侯張飛也靈應嚴暴州人敬憚之龍州軍¶
判官王延鎬納成都美妓霞卿甚寵携之赴官經神祠¶
前過霞卿暴卒一日傳靈語具云為陽闗神所録辭而¶
得解從此又同寢處寫其貌而憑之至於盥漱飲食皆¶
如生乃曰俟我嫁女方與君别葢霞卿將來一女非延¶
鎬脉也已延鎬將更娶告之鬼亦許焉乃娶沈彦循女¶
自是或女客列坐即有一黒蝴蝶翩翻掠筵席而過率¶
以為常後延鎬為新津令方嫁其女資送甚備自是無¶
<pb:KR2k0126_WYG_079-8b>¶
聞　野人閒話云梓州去城十餘里有張飛廟廟中有¶
土偶衞士一夕感廟祝之妻經年遂生一女其髮如朱¶
眉目手足皆如土偶狀育至長大凡蒞職梓州者謁廟¶
則呼出驗之或遺以錢帛至今猶存按此或皆土木之¶
祟託言侯者堂堂益徳豈作兒女妖耶¶
齊永明二年蕭鑑刺益治園江南鑿得石冡有椁而無¶
棺貯銅器數千種玉塵三斗金蠶虵數萬朱砂為阜水¶
銀為池珍玩多所不識有篆文蠶叢氏之墓鑑責功曹¶
<pb:KR2k0126_WYG_079-9a>¶
何佇墳之一無所犯於上立神衣青衣即今成都青衣¶
神也¶
梁陸弼梓州人知瀘州徳澤及民卒於官櫬歸至射洪¶
白厓山而覆瀘人思之立廟厓山名白厓廟至宋汴梁¶
王獻可補之謫知瀘時過廟題詩有瀘州刺史非遷謫¶
合是龍歸舊洞來之句意以已即陸後身也後補之以¶
元祐黨謫死其子雲來知簡州州尉兩夢顯恵廟神自¶
言吾乃守父也葢顯恵即白厓神云又西充有紫厓廟¶
<pb:KR2k0126_WYG_079-9b>¶
其神即雲也初獻可常慕南霽雲之忠名其子曰霽曰¶
雲雲字子飛發運司解進士乙科崇觀間使髙麗歸進¶
鷄林志帝嘉之擢守淮陽入為校書秘書省出知簡州¶
後移陜西轉運使朝廷議復燕雲上書不宜輕動罷為¶
提舉江州太平觀進刑部尚書金人來侵雲奉使回約¶
割大河以北寢兵朝廷未之信謫知唐州金人果大入¶
冦亟召雲使如前約金恠失期不肯退兵復從康王往¶
為貭至磁州王遁去雲殿後為磁人所殺後三月神降¶
<pb:KR2k0126_WYG_079-10a>¶
西充附邑民王安曰吾有功國家當廟食於此人當呼¶
我曰忠介王媪劉亦言神降於油井鎮觀者旁午又何¶
仲方家見異蛇鱗爪金碧争奉香詣醖許為建祠蛇蜿¶
蜒如塔衆為構廟紫崖距漢紀侯祠僅咫尺後髙宗詔¶
於簡州建祠祀雲賜昭徳顯忠額諡云　學士劉光祖¶
紫厓利應廟記畧云西充縣紫厓山乃贈觀文殿學士¶
忠介王公廟食之地也靖康丙午冬十一月公以資政¶
殿學士兵部尚書副髙宗使女直急於紓國之難不暇¶
<pb:KR2k0126_WYG_079-10b>¶
擇利害至磁而殞身白刃髙宗遂得馳去猶顧見¶
死也嗚呼天使公代髙宗之死於俄頃間與漢紀¶
侯脱髙祖於滎陽事相類紫厓山者紀侯之鄉也公刺¶
簡州家於開封没於磁而死之三月神降於紀侯之鄉¶
英靈之氣殆若相從於千載之下萬里之逺廟食與侯¶
祠咫尺何其異哉¶
鐵山神祠在普州西神姓姚諱萇字景徹隋初為都統¶
普昌瀘三州夷作亂討平之卒葬韓朋鎮石城山後人¶
<pb:KR2k0126_WYG_079-11a>¶
為立廟嘉定乙卯紅巾作亂於益昌遂入普屯於廟山¶
是夕暴風雷雨掀掲寨舍賊首莫簡見空中神異謁廟¶
謝過探籖得擒賊先擒王之句已而就擒¶
集異記云天寳末崔圓在益州上巳日與賔客將校具¶
舟楫㳺於江都人縱觀賔從肅如忽聞下流有絲竹笑¶
語聲俄見樓船蔽江旌戈紛耀泝流而過圓令訪問隨¶
行數里舟中言曰天子將幸巴劍蜀中諸望神祇遷移¶
避駕幸無深恠圓駭愕因罷會時朝廷無事自此先為¶
<pb:KR2k0126_WYG_079-11b>¶
其備明嵗南狩故圓應猝無闕失焉¶
雅州志五顯神有廟云神名嚞唐世嘗宰雲居同李泌¶
平安史功成不見錄年二十三没而為神後入蜀與國¶
禦大弭大患而得血食神降筆之文也¶
唐太和中相國杜元頴鎮成都疆場不修闗戌失守為¶
南詔侵軼沐源川路境上夷人𨗳誘蠻蜑分三道而來¶
掩我不備將取嘉州去州四十餘里冦忽自驚奔潰而¶
去州境稍安方設備禦有擒得夷人覘候者問既及境¶
<pb:KR2k0126_WYG_079-12a>¶
何驚而去荅云三路蠻本欲徑取嘉州謂州中無備去¶
州四十里忽旗幟遍山兵士羅立不知其數有三五大¶
將軍金甲持斧長三二丈聲如雷霆立二鬼之上麾諸¶
山兵士齊為拒捍自量力不可敵驚奔而去是日蠻中¶
主軍酋帥死者三人蠻國之法行軍有死傷及糞穢旋¶
即瘞藏其日兵退不知酋帥瘞埋之所衆皆言是開元¶
觀飛天神兵示現以全州境也又嘗有人下峽詣飛天¶
求乞保護至瞿唐水方汎溢波濤甚惡同䑸三船一已¶
<pb:KR2k0126_WYG_079-12b>¶
損失二皆危懼忽見飛天立於岸上使二大鬼入水扶¶
船鬼亦長丈餘船乃安定風濤亦止驚迫之際莫知所¶
自徐而思之飛天所坐二鬼一赤一青形與開兀觀所¶
塑無異¶
南楚新聞咸通中有姓&KR0539;朱者家巫峽每嵗賈於荆益¶
瞿唐之壖有白馬神祠&KR0539;朱常禱焉一日自蜀回復祀¶
忽聞神語曰媿子頻年相知吾將捨兹境故明言與君¶
别耳客驚問神安適邪曰吾當為湖南城隍神上帝以¶
<pb:KR2k0126_WYG_079-13a>¶
吾有薄徳於峽民致此昇擢耳然天下將亂今天子亦¶
非久馭世也&KR0539;朱復驚詰之曰唐徳尚盛客固請神曰¶
昨見天符但有雙日語竟不見是嵗懿皇升遐僖宗以¶
晉王即位¶
黔南軍校姓謇者不知其初名性梗直安貧所居鄰宣¶
父廟家每食新必先薦之如是累年咸通二年蠻冦侵¶
境㢘使閲兵擇將未獲謇忽夢一人冠服若王者謂曰¶
吾則仲尼也媿君毎傾心於吾吾當助若可更名宗儒¶
<pb:KR2k0126_WYG_079-13b>¶
破賊自此富貴矣既覺喜而請行兼請易名是役人多¶
難之忽聞自請遂遣之一戰而大破蠻冦餘孽皆遁黔¶
帥表上其功授朗州刺史秩滿詣京師累遷司農卿¶
龍州牛心山古人觀即大唐逺祖隴西李龍遷祠梁武¶
陵王蕭紀理益州使遷築城於此居焉没塟於山側鄉¶
里立祠號李古人廟武徳中改為觀其後武氏潜欲革¶
命鑿斷山脉其崗斷處水色赤腥如血天寳末明皇幸¶
蜀至劒門有老人蘇坦迎駕奏曰龍州牛心山國之祖¶
<pb:KR2k0126_WYG_079-14a>¶
墓因李古人之諱遂為州名古老相傳皆有靈應陛下¶
今日䝉塵乃則天掘鑿所致請以御衣一襲藏於山脉¶
斷處修築復舊如此則克復兩京回鑾有日矣明皇異¶
其言即命内使齎御衣國信祭山修築刺史蘇邈准詔¶
放近山四鄉百姓明年租稅併功修填還復如舊山果¶
有聲如牛呴焉明年誅祿山復宫闕至徳二年十月二¶
十八日詔曰江油舊壤境帶靈山自狩巴梁屢昭感應¶
眷兹郡邑合有増崇可陞龍州為都督府賜號應靈郡¶
<pb:KR2k0126_WYG_079-14b>¶
長慶四年中使張士謙王元宥刺史尉遲銳修之寳厯¶
元年三月内使閆文清又齎詔祈醮僖宗朝授宗子李¶
特立龍州錄事參軍與内使髙品王彦忠就山修飾委¶
東川節度使楊師立選髙法道士袁道常等開黄籙道¶
場醮山祈福亦有牛呴之聲明年誅黄巢復京邑靈應¶
如初中和二年詔陞江油為望縣其後東川修造將李¶
賞嘗過山觀見貞松古栢皆可材用因修立廨署往彼¶
採伐運載未及半日賞聞神明詬責之聲厯厯可辨禳¶
<pb:KR2k0126_WYG_079-15a>¶
謝未遑竟以贓賄發露為今相國瑯琊公斬於都市¶
錄異記云合州巴川縣兵亂後官舎殘毁移居寨中稍¶
可自固崔令在官日有徤卒盜拔寨木擒送鎮將斬之¶
卒家元事壁山神乃與令為祟或見形往來或空中詬¶
罵投擲火燭損破器物錢帛衣服無不遺失箱篋之中¶
鎻閉如初其内衣服多皆剪碎求方術禳解都不能制¶
令罷官還相去千里祟亦隨之日夕需飲食與人無異¶
一家承事不敢有怠忽一旦舉家聞大鳥鼓翼之聲俯¶
<pb:KR2k0126_WYG_079-15b>¶
近屋上久之空中大呼曰我來矣一家大小皆迎事祟¶
自穪大王曰我雍溪兄弟非理破除汝家損失財物作¶
諸恠異計汝必甚畏之今並與發遣去矣汝災盡福生¶
大王自來且借天蓬龕子中安下兼此天蓬様極好借¶
上天去傳寫一本三五日即送來數日後挿天蓬於舎¶
簷髙處並無汚損自此日夕往往召住人語話或令小¶
大念詩賦作音樂一一能隨聲唱之所念文字或有錯¶
呼必為改正言多勸人為善亦令人學鍊氣修道初邑¶
<pb:KR2k0126_WYG_079-16a>¶
中有羣鶴現神云數内只有兩隻真鶴我所騎來其餘¶
皆常鳥耳自云姓張每日飲食與人無異亦有女名錦¶
繡娘及妻妾僕使等食物所費亦甚不少大都見善人¶
君子即肯言話稍近凶暴强惡之人即不與語忽有醉¶
僧健卒三人來謁之言詞無度有所陵毁因即不語僧¶
去之後徐謂人曰此僧餐狗肉飲酒兇暴無良不欲共¶
語然人所行善惡災福吉凶了了知之言無不中至於¶
小名第行一一皆知若子細問之即以他語為對未知¶
<pb:KR2k0126_WYG_079-16b>¶
是何神也¶
井研縣北五百步鑊山形如覆鑊唐僖宗幸蜀有神呼¶
萬嵗者三問何神曰井鑊之神也勅立廟其下或謂乃¶
嚴顔鄧艾之神¶
冥報記云成都龍興觀即後周至真觀也基址廣袤四¶
面通街大殿講堂玉華宫碑碣皆在有王峯者事頴川¶
王于小蠻坊創置私第使人劚觀門土墻及觀地取土¶
數千車築基址土木未畢已數口凋亡一旦自衙歸宅¶
<pb:KR2k0126_WYG_079-17a>¶
於其門外見二黄衣人曰為觀中取土事要有對勘應¶
荅之間下馬而卒其觀内有鐘樓曰靈響臺門樓宏壯¶
制度精巧節度使吳行魯奏移門樓於天王寺拆其鐘¶
樓遺蹤勝賞併為毁蕩矣頃年駕在蜀明道大師尹嗣¶
𤣥云行魯之吏因疾入㝠數日復活言見行魯為鬼吏¶
所驅搬運龍興材木鐵鏁繫械晝夜不休木纔積垜又¶
却飛去如是搬運不知何年當得息爾欲求子孫為立¶
觀門贖其罪子孫貧窘力不能為¶
<pb:KR2k0126_WYG_079-17b>¶
北夢𤨏言唐乾寧中劉昌美為䕫州刺史屬夏潦峽漲¶
灎澦如馬行旅輟棹以候之學士李嶢挈家自蜀㳂流¶
將之江陵昌美以水勢正惡止之不聽俄而舟覆一家¶
溺死唯一乳嫗隔夜為駭浪推送江岸而蘇先是永安¶
監竈戸陳小奴棹空船下瞿唐見崖下有一人裹四縫¶
㡌著窄白衫青袴執鐵蒺䔧問嶢行程自云迎候及乳¶
嫗既蘇亦言於刺史云學士至一宫署上事朱門白壁¶
寮吏參賀有人言此行無乳嫗名遂送出來¶
<pb:KR2k0126_WYG_079-18a>¶
成都乾元觀在蠶市創制多年頃因用軍焚毁都盡三¶
門之下舊有東華南極西靈北真四天神王依華清宫¶
朝元閣様塑於外門之下竝金甲天衣門既隳壞而神¶
王無損風雨飄清亦無所傷邑人相傳頗為靈應時蜀¶
主既尅川蜀移軍收彭州久圍不克暫還成都方當暑¶
月參從將吏所在取便而行大將杜克修先至神王之¶
所見衆人聚觀塑像問其故云塑神皆動克修以器盛¶
水致神手中果揺動而水溢出頃之蜀主至復祝而試¶
<pb:KR2k0126_WYG_079-18b>¶
焉曰若即克彭州更觀揺動之應良久而振動數四不¶
逾月而尅州城殲殄大敵乃施金幣命本邑創制堂宇¶
以崇飾之出靈驗記¶
儆戒錄云金水主簿劉峭因逰雲頂山覩山廟盛飾一¶
堂有土偶朱衣據案峭訝之詰於山主昭訥訥荅曰余¶
三夕連夢見王語近辟一判官宜設堂宇塑朱衣一官¶
而祀之故有此作峭不之信明年秩滿還成都遇都官¶
員外孫逢吉言其事逢吉曰頃聞安仲古彌留之際語¶
<pb:KR2k0126_WYG_079-19a>¶
長㓜雲頂山王已具書馬聘禮辟吾作判官言絶儼然¶
端坐長逝¶
茅亭客話成都漆匠艾延祚甲午嵗為賊驅入郡署令¶
造漆器五月六日忽聞鼓&KR0911;聲及南門火起乃天兵至¶
郡也延祚因上樹匿於穠葉間見大軍往來摉捕殺戮¶
至夜遂下樹於積尸中卧中宵聞數人傳呼聲頗類將¶
吏但無燭炬竊視不見其形但聞按據簿籍稱㸃姓名¶
僵屍聞呼一一應之¶
<pb:KR2k0126_WYG_079-19b>¶
北夢𤨏言進士鼎夫富於詞為時所稱頃嵗曽逰青城¶
山過皂江同舟者約五十餘人至於中流遇暴風漂蕩¶
其船值巨石傾覆於洪濤間同濟之人盡沉波底獨鼎¶
夫似有物扶助既逹岸亦困頓矣遽見老人以杖接引¶
且笑云元是鹽裡人本非水中物鼎夫未及謝旋失所¶
之因作詩以記及歸成都話於所知終莫究鹽裡人之¶
義後為權臣安思謙幕使判推鹽院事遇疾暴亡男女¶
以屬分料鹽百餘斤囊束將上屬郊營塟至是鹽裡之¶
<pb:KR2k0126_WYG_079-20a>¶
言方驗鼎夫舊記詩曰青城山峭皂江寒欲度時時作¶
等閒棹逆狂風梢近岸舟逢慳石碎前灣手携弱杖蒼¶
惶處命出洪濤頃刻間今日深恩無以荅令人羞説雀¶
啣環¶
中書舍人髙元裕責授閬州刺史之嵗閬中大旱山川¶
祠廟無不周禱忽於玉臺觀前瞻望山東叢林有異氣¶
披榛徑往果有嵌竇懸泉在峭巖之曲喬木之下石壁¶
間有自然老君狀前有玉童捧爐雙髻髙竦後有神王¶
<pb:KR2k0126_WYG_079-20b>¶
恭若聽命之形元裕焚香叩祈以崇葺為請還未及州¶
甘雨大霔聯綿兩夕逺近告足乃翦薙蕪翳創為齋宫¶
立碑以紀其事於懸泉下堰為方塘引水以注流杯小¶
池植花木松竹遽成勝賞光啟年大駕還京光庭奏置¶
𤣥元觀於此¶
錄異記云遂州東岸唐村民言昔有神人寛衣大袖戴¶
古冠幘立於道左語村人曰我鍾離大王也舊有廟在¶
下流二十餘里因水摧壞今形像泝流而上將至矣汝¶
<pb:KR2k0126_WYG_079-21a>¶
可於此為我立廟村人異之詣江邊得一木人長數尺¶
遂於所見處立廟號唐村神¶
普州普應廟在鳳凰山神姓多名岳天彭人自孟蜀時¶
授徒於普端拱間門人牟衮廷試第七自是儒科相踵¶
岳卒衮率諸弟子塟之鳳凰山¶
廣安石聖廟在州治東二百步祀五代義士何龍也龍¶
讀書博雅積而能散秀屛山下濃洄鎮皆其産業賑貧¶
濟乏多不責償周急婚䘮逺近無間後卒邦人思其徳¶
<pb:KR2k0126_WYG_079-21b>¶
於秀屏山下大石上刻像立廟祀之東向宋開寳二年¶
朝議即濃洄鎮闢廣安軍治以控果合渠三州險逺守¶
臣特繪山川形勢圖上請聖裁欲設公署於其廟左右¶
難之太祖取御筆㸃曰此廟宜遷去是夕風雨雷震石¶
像與廟俱徙於今所相去數十餘丈事聞詔封感應伯¶
炳靈記資中趙逵生於南渡之後身矮面麻聰明質朴¶
好讀書年八嵗隨父自内江徙之資中盤石縣北街居¶
住夏月夜涼常遶街吹笛為戯是年時疫盛行一日吹¶
<pb:KR2k0126_WYG_079-22a>¶
笛至北街茶肆老嫗與逵言近有五人來店喫茶見吹¶
笛過各迴避自後疫遂止人疑即五瘟使者又一秀士¶
貌類炳靈神入茶店囑云趙逵有濟貧之心必獲善果¶
言訖忽不見後日逵到店嫗又述此言逵聞徑赴廟謝¶
空中云來年轉對大廷必魁天下三年後當入相後為¶
嶽府尚書　按資縣治南街有炳靈孚應祠宋李石記¶
云蕭君玉建廟成屬石為記有以石未官為嫌者君玉¶
具籌書有官者及石名質於神三禱皆得石名石以異¶
<pb:KR2k0126_WYG_079-22b>¶
議竟辭偶病寒夜夢神衣冠甚偉旗幟遶屋謂石曰而¶
自恃與歐陽㕘政同學不為我作文耶既覺汗如注病¶
亦愈記成君玉出片紙云此神事實也讀之則今碑中¶
所載歐陽事在焉因㕘昨夢交歎久之石尋被奏殿廷¶
唱名在第十四意不自滿或從傍曰此歐陽子科名何¶
薄焉¶
定命録云崔元綜任益州參軍日欲娶婦吉日已定忽¶
假寐見人云此女非君婦君婦今日始生乃夢中相隨¶
<pb:KR2k0126_WYG_079-23a>¶
向東京履信坊十字街西道北入一宅内東行正見一¶
婦人生一女子指云此是也崔既驚寤殊不信俄而所¶
娶章女暴亡後官三品年五十八乃婚侍郎韋陟堂妹¶
年始十九正在履信坊韋家宅上成親住東行屋下尋¶
勘夢日其妻適生崔公年九十韋夫人與之偕老後四¶
十年乃終¶
前定錄云遂寧岳某與閬州李某將赴試各祈夢於梓¶
潼祠有一執簿者曰汝二人皆貴但身與頭不相稱令¶
<pb:KR2k0126_WYG_079-23b>¶
一使運斧以易及醒歸其妻不識詰其家人始知之後¶
俱甲試遷官¶
錄異記云廣明辛丑嵗正月僖宗車駕已及左綿郫縣¶
鎮使任時當晝假寢於㕔事忽夢巡街小吏告之曰大¶
將軍迎駕合伺於道左即奔出見通衢側兵騎數千已¶
直北而去旌旗部伍異常嚴整戈甲之盛首尾十餘里¶
不絶久之介金曳地者千數擁白馬朱纓金甲一人五¶
綵日月旗羅列以從任鞠躬兩食頃隊仗方絶問報者¶
<pb:KR2k0126_WYG_079-24a>¶
大將軍為誰云是法定寺後李將軍也既覺流汗浹體¶
想其所覩猶厯然在目是嵗余奉詔青城修齋話其事¶
北夢𤨏言孟蜀御史中丞牛希濟文學繁贍超於時輩¶
自云早未出學院謂詞科可以俯拾一夕夢一人介金¶
曰郎君分無科名四十五已上方有官祿覺而異之旋¶
遇喪亂流寓於蜀依季父給事中嶠仍以氣直嗜酒為¶
季父所責旅寄巴南旋聆開國不預勸進又以時輩所¶
排十年不調為先主所知召對除起居郎累加至憲長¶
<pb:KR2k0126_WYG_079-24b>¶
野人閒話蜀宗正少卿孟徳崇燕王貽鄴之子也自恃¶
貴族脱畧敖誕嘗太廟行事携妓而往夢一老人責之¶
且取案上筆叱令開手大書九十字而覺翌日與賓客¶
話及此事自言老人責我是悟我也書九十字賜我夀¶
至九十也客有封璉戯之曰九十廼是行書卒字非吉¶
徴也不旬日間果卒又云孟蜀工部侍郎劉義度判雲¶
安日有押衙覃隲夢與友人胡鍼同在一官署㕔前見¶
有數人引劉入身被五木孑然音㫖説理分解似有三¶
<pb:KR2k0126_WYG_079-25a>¶
五人執對久方退於行廊下坐見進食者皆是鮮血覃¶
因問傍人荅曰公為斷刑錯誤所致追來數日矣遂覺¶
及早見胡語之胡亦言昨夜所夢相同因共秘之劉公¶
其日吟感懷十韻詩一篇今刻於石上其畧曰紫閣無¶
心戀青山有意潜人皆訝其詩意不數日而卒¶
王氏見聞錄王蜀時有朱少卿者不記其名貧賤客於¶
成都因寢旅舍夢中有人扣扉覔朱少卿其聲甚厲驚¶
覺訪之寂無影響復睡夢中又進呼之俄見一人手中¶
<pb:KR2k0126_WYG_079-25b>¶
執卷云少卿果在此朱曰吾姓則同少卿則不是其人¶
遂捲文書兩頭只留一行以手遮上下果有朱少卿三¶
字續有人自外牽馬直入云少卿領取朱視馬無前足¶
步步側蹶匍匐而前其狀異常苦楚大驚覺惡之後蜀¶
主開國以親知引薦累至司農少卿無何膝上患瘡雙¶
足自膝下俱落痛苦經旬至五月五日殂乃馬夢之徴¶
也¶
野人閒話云孟蜀主母后之宫有衞聖神龍堂亦嘗修¶
<pb:KR2k0126_WYG_079-26a>¶
飾嚴㓗后言積世之家神也一旦議欲廣其殿宇因晝¶
寢夢一青衣謂曰今神龍意欲出宫外居止宜於寺觀¶
中安排可也醒欲從之而主未許又夢之因選昭覺寺¶
廊廡間特建一廟土木既就繪事云畢遂宣教坊樂自¶
宫中引出奏送神曲至新廟奏迎神曲其日𤣥雲四合¶
大風振起及神歸位雨即滂沱或曰衞聖神龍出離宫¶
殿是不祥也逾年而國亡¶
玉堂閒話西蜀將王暉嘗任集州刺史城中無水泉民¶
<pb:KR2k0126_WYG_079-26b>¶
皆汲於野外值岐兵攻集絶其水路城内焦渇旬日之¶
間頗有死者王公乃中夜祈告神祗及寐夢一老父曰¶
州獄之下當有美泉言訖而去王亦驚寤遲明命畚鍤¶
於所指處掘數丈乃有泉流居人得飲蒙活甚衆岐兵¶
初知城中無水意將坐俟其斃公命汲泉水數十甖於¶
城上揚而示之乃去去日神泉亦竭踈勒拜井之事固¶
不虚耳王後致仕家於雍州嘗言之¶
宋鄧桓夢殺牛記云宣和二年庚子吳公革來牧涪邦¶
<pb:KR2k0126_WYG_079-27a>¶
涪俗或殺牛以祀神戒弗止壬寅三月六日公夜夢一¶
人蹙額敝衣貌類公吏持牒而似有所訴公曰誰何應¶
以民間殺牛願檢察以救其苦既覺即於堂柱上書牛¶
字以記之翌旦㑹部使者至未暇尋究越日忽見所記¶
字登時下吏收捕遂獲於城門之西牛已四解悉令覆¶
於江流仍坐殺牛者罪几上之肉固不可復生而神明¶
之告殆若影響¶
按摉神記云文昌神姓張名亞字霶夫本吳㑹間人生¶
<pb:KR2k0126_WYG_079-27b>¶
於周初後西晉末降生越之西嶲之南有道術為神廟¶
在梓潼縣北八里七曲山唐廣明二年僖宗幸蜀神於¶
利州桔柏津見封為濟順王親幸其廟解劒贈錫時太¶
子少師王鐸扈從親覩其盛題詩云盛唐聖主解青萍¶
欲振新封濟順名夜雨龍抛三尺匣春雲鳳入九重城¶
劒門喜氣隨雷動玉壘韶光待賊平為報山東諸將相¶
主天勲業賴隂兵注云時術士言來春駕還京也判度¶
支蕭遇和云青骨祀吳誰讓徳紫華居越亦知名未聞¶
<pb:KR2k0126_WYG_079-28a>¶
一劒傳唐主長擁千山出蜀城斬馬威稜應掃蕩截蛟¶
鋒刄俟昇平鄼侯為國新簫鼓堂上神籌更布兵志云¶
七曲廟傍有風洞深狹嚴邃神家慶悉都其間殿有降¶
筆亭中以金索懸五色飛鸞鸞口衘筆用金花箋數百¶
幅常留筆下每降筆訖亭内銅鐘自鳴逆曦僣妄自具¶
犧牲設爼豆詣殿陳祭甫欲行禮黒風驟起滅燭飛香¶
震懼伏殿下須臾開明視祝版已碎作兩片矣案上有¶
安丙二字及曦就戮寧皇親作御讃四頒慶府焉所謂¶
<pb:KR2k0126_WYG_079-28b>¶
鳳凰山者又在七曲之左辛卯天變雷杼不靈暫宅鰲¶
山星未周紀而五未數厄當罹刼火移鸞仗於雲龍山¶
之摩圍洞以駐神蹕¶
文昌化書云予第二十二化在周宣王之世姓張名忠¶
嗣字仲即詩所稱張仲孝友也宣王崩嗣王虐驟諫不¶
聽賜之酖自惟生於斯世而堅守古道既有言而不用¶
又獲罪焉魂無所歸情猶不已哭於宫闈者三日王聞¶
之以為妖乃命庭氏率其屬以弓矢望聲而射之予無¶
<pb:KR2k0126_WYG_079-29a>¶
身矣射予何為於是望故家而靦甚辭王國以遨逰一¶
意西方厯岷峨背井絡至蜀之西陲有山名飛越予以¶
先世生於吳㑹與越為隣俯而察之名同俗異又望西¶
極一山髙廣殆百餘里盛暑之時積雪凝寒非塵境也¶
山神白輝曰此名雪山往昔多寳如來修行於此八年¶
得道又西極真人久住於此因而證果大夫仙風凛然¶
盍不留予聽而止焉無㡬帝有㫖以予為雪山大仙旋¶
勅蜀門行化乃返鶴馭而來東北見萬峯青翠徘徊久¶
<pb:KR2k0126_WYG_079-29b>¶
之山神公元長等五人來謁予曰某等職𨽻於斯近見¶
真官神丰俊嚴目有光芒謦欬之音震響岩谷天人乎¶
此間自武王伐紂微盧彭濮諸國之長佐蜀覲王大軍¶
北向實經於此逮今三百餘年路僻人稀未嘗有顯者¶
來真官勢熖如此幸示其故予乃告之實山神曰某等¶
亦厭人間逰於斯者也此山𨽻蜀帝所治名曰劒嶺其¶
勢壮距終南西接岷峨南通卭徠東挹巴庸廣袤周匝¶
殆千餘里自山王白峯主託孕為蜀王太子且百年矣¶
<pb:KR2k0126_WYG_079-30a>¶
居未有主真官既聖人之裔清明在躬積徳累行忠孝¶
全節神逰於此行藏有數宜少休焉兼劒嶺之下近有¶
白額大獸千餘嵗矣負此山嵎以人為食真官既嘗為¶
天子大臣又奉玉音來此自可號召羣靈呼吸變化役¶
遣幽隂驅除此虎亦助天好生之事也予信之乃矯宣¶
帝㫖召集千里之内山川鬼神咸來聽命曰王㫖以白¶
虎害人吾為此山主董爾衆靈誅滅之用命者世享血¶
食否則天行威刑衆曰唯謹聽令予乃仰觀周覽現身¶
<pb:KR2k0126_WYG_079-30b>¶
與山等叱枯竹作長劒屛翳號風雨師清道揮劒一呼¶
響震山谷虎亦怒氣成雲目光出電跳梁反覆吾身當¶
之衆力併前斃於刄下又於血汙中獲一圓石狀如墜¶
星公元長識之曰此虎威也予因佩之以懾百神功成¶
奏帝先陳矯詔之愆㳄及集功之語帝因以予為蜀北¶
門山王凡所部山川水旱豐凶妖祥功過皆得與聞而¶
平治之青黎山神髙魚生部民孫滌女方婚之夕魚生¶
拘其魂而亂之為鄰封白池龍神所察予覘之與女俱¶
<pb:KR2k0126_WYG_079-31a>¶
訊既伏其辜歸其魂女乃蘇鞭魚生背三百黜其職山¶
下有故孝子吳宜肩嘗為父疾刺血寫楞伽經四卷夀¶
終三年未有所授予因保奏以代魚生帝報曰可　蜀¶
主魚鳬封弟葭萌於苴是為苴侯久之苴遣使求賄蜀¶
主不應於是遣人焚蜀府庫火勢孔熾予聞之命風師¶
返火明言苴之無道須臾苴之行人皆死於火中自是¶
苴蜀交攻者三年蜀主厭之遣莊蘇議平苴侯不聽莊¶
蘇因言蜀之兵衆手指西隰予因現神兵而儆之苴侯¶
<pb:KR2k0126_WYG_079-31b>¶
疑其襲已遂乞盟焉夜者言之於王王為予立廟於都¶
之北　武都山精化為女子色美而艷蜀之所無有聞¶
於王開明尚納以為妃未㡬物故王念之不已築墓使¶
髙以示不忘武都長人費氏五丁從而媚王以大力負¶
武都山土増壘之不日墓與山齊王名之曰武擔山謂¶
妃死而懷土也既而王親信五丁日侍左右曽不暫捨¶
王亦多力恃勇既得五丁自謂空拳可以格戈㦸奔走¶
可以敵車騎於是不修邊備至撤亭障罷烽燧予既享¶
<pb:KR2k0126_WYG_079-32a>¶
其血食且彊秦接境慮有不測乃化一文士自稱北郭¶
張生叩閽上書其畧曰臣聞専徳者昌専力者亡昔堯¶
舜禹湯之治天下在廷之臣姓氏昭然未有以力為専¶
者且匹夫之勇不可以為恃絶人之技不足以威敵惡¶
來飛亷無救於啇辛羿射奡舟竟死於非命近世三狄¶
長人多力卒加誅剿今邊隅費氏昆弟五人初無道徳¶
以力為任主以其身材長大而賢之不修武備臣謂費¶
氏之力一可當十若以百人為敵力無施矣置諸臺皂¶
<pb:KR2k0126_WYG_079-32b>¶
列為僕御俾其祼股肱執射御奔走從事則可以之折¶
衝鄰國要其所至不過赤白長狄三者之如也願王謹¶
先王之慶基嚴彊秦之邊備無以匹夫之勇而弛三軍¶
之令幸甚王不恱曰汝諫吾謹武備而誚吾養材士是¶
欲獵而廢鷹驚盗而廢犬也予力辯之時五丁在左右¶
恃寵將來見辱予乃隱而不見五丁以為妖曰此殆北¶
郭張仲子也於是毁予廟　巴蜀交隙之後秦惠王用司¶
馬錯計啟謀吞蜀而蜀道險甚行兵無路乃於秦蜀之¶
<pb:KR2k0126_WYG_079-33a>¶
境鐫石為牛置於草中又鎔黄金為餅置之尾下如此¶
者五所隂使人伺之月餘金餅為人取去旋復置焉既¶
頗聞於王使人臨蒞數月得金千餘斤乃命五丁開鑿¶
險路興兵五千牽挽石牛以歸發兵日予復化形為儒¶
者以仲弓子長為名詣闕請見王許之予乃言開路非¶
便獲金非利王笑謂予天不愛道地不愛寳吾以社稷¶
之靈石牛糞金自入吾境黄金至寳也可以富國可以¶
强兵可以寛民先生疑鄰國之詐誠過計焉豈有捐金¶
<pb:KR2k0126_WYG_079-33b>¶
數千而設計乎先生少遲之石牛行且至矣予仰天而¶
呼澘然出涕王以予為不祥命左右掖出焉石牛既至¶
秦王曰此用之開路則可矣若牛歸而無金則吾計敗¶
矣乃復遣人與蜀約婚曰秦與蜀鄰親仁善鄰國之寳¶
也吾王有宗女五人請嫁王王大恱乃遣五丁迎女於¶
境上王方日備千乗候於北郊以伺音容予乃於衞士¶
中現儒生像上疏諫止王怒曰非北郭張仲子乎讒言¶
見侮者三矣敕左右兵之予乃現忿怒之像衞士驚潰¶
<pb:KR2k0126_WYG_079-34a>¶
予獲免焉五丁既迎秦女以歸蜀人萬衆胥恱葢昧於¶
禍機以非為是以殃為慶衆人之常見也予乃於劒嶺¶
之陽化大身像横截於路意謂秦女畏駭可以迴轅秦¶
蜀之人觀者駭異忽譊譊中聽有玉音若曰天之所廢¶
不可以興蜀王是也天之所興不可以廢秦王是也子¶
誠忠矣如天命何予乃收縮㑹五丁識之曰此必北郭¶
仲子也我將摶而食之萬衆呼聲震動山川予乃經山¶
腹行路成七曲將入洞穴為丁所及持予甚急予不得¶
<pb:KR2k0126_WYG_079-34b>¶
已化身百倍任其揺曳尋以首穿山頂迴光返顧以震¶
蕩之山隨身動五丁與秦女俱至巖下山摧勢逼於是¶
五丁五婦皆隨沉焉自後蜀併於秦矣予以蜀亡社稷¶
變置百靈廢祀血食無歸神逰崆峒聊以休息忽雲衢¶
中旌幢車騎過者三日山靈相謂曰景象如此殆有聖¶
賢經過已而老氏將左右二真人自東而西予列拜於¶
西嶽所部諸地祇中西嶽有令諸地祇皆拜送十程予¶
在翼護數一日請悃於老氏且陳往昔在蜀功過老氏¶
<pb:KR2k0126_WYG_079-35a>¶
曰大道之行天下為公爾既公於心而三諫蜀爾之功¶
也五丁五婦雖死於爾以公存心亦非過也今國號雖¶
秦而井邑仍蜀爾宜永享蜀祀以慰斯民乃命徐甲取¶
囊中藥一粒授予曰此大丹爾宜餌之大者與道合真¶
丹者與心為一此後五通具足非夙昔比中原擾擾吾¶
甚厭之今將入西域行化三百年後西方之教法盛行¶
當來中國爾宜信之予敬受焉　蜀青衣之水自西而¶
東與岷江相㑹秦既并周九鼎西遷諸山之祇㑹於嶽¶
<pb:KR2k0126_WYG_079-35b>¶
諸川之龍朝於海者所以聽革命而效靈祉也二龍俱¶
東相值於合江之中流争先以行氣不相下鬬於江淵¶
二水俱壅波濤洶湧民居其滸者千有餘家一旦浸潰¶
奔避無及怨苦之聲逹於四境予適見之先遣隂兵萬¶
衆障其狂波又造水中解紛曰維新之命易我舊徳餘¶
忿不忘百靈皆然何獨二君今以争道而鬬禍及居人¶
向非吾兵障流則此邑之民靡有孑遺矣且上帝好生¶
後悔何及二龍敬受教令既遣俱行且約歸而戒之及¶
<pb:KR2k0126_WYG_079-36a>¶
朝宗回予與之尸事仰天設誓指東西二大石叱之使¶
起須臾兩石峙而立予復戒之曰二江之龍言歸於好¶
天地為質斯言不渝若二石合而為一則今日之盟可¶
寒訣别而退　蜀併於秦中國文物之盛先王大道之¶
風漸有習之者矣而淳厚之風未振囂浮之徒競起予¶
恐傷風教意欲化之一日巴郡宕渠士人牟麟好學不¶
厭而樂於教人守道㢘退非有大故不出户庭先郡守¶
温瑀辟請為從事不起邑丞于扆往邀之接語移時所¶
<pb:KR2k0126_WYG_079-36b>¶
談皆安時順變善身避世之語扆欲致守之意而辭不¶
得逹卒罷扆以告瑀瑀嘉其節蘇尚功者嘗學於麟未¶
終其業立門受徒以師自任而性好奔競足跡不少安¶
求請省問奴顔婢膝為麟薄之或以麟意逹之者尚功¶
踵門逞辯麟亦自以為嘗教誨者乃執先覺之義而語¶
之曰死生有命富貴在天子夏之言也求之有道得之¶
有命是求無益於得孟子之言也子之所為吾實恥之¶
尚功自恃年少拳勇擊麟予適見之乃化一儒士為之¶
<pb:KR2k0126_WYG_079-37a>¶
解紛顧衆而語之曰人之夀夭窮逹有命在焉非人為¶
也奔競無恥不知命者也命之所無求之何益不當求¶
之偶有所獲以為求則得之求益於得是不知道者也¶
茍不知命且不知道則所守既喪放辟邪侈至於不義¶
不忠不孝皆由此也二子所為氷炭君子小人之所以¶
分也觀者駢闐或問予曰爾為誰荅曰予所謂張仲子¶
也者衆驚愕相視間予隱形不見自是遠邇聞之若尚¶
功之徒改行有醇厚之風焉渠人為予立廟　卭有杜¶
<pb:KR2k0126_WYG_079-37b>¶
章者望帝友也生於富貴父祖好宴㑹習以為常凡烹¶
割之事章躬親之及長自任門戸厨饌無虚日膾炙方¶
離口刀杖已在手矣後以災禍相繼家道零替無以為¶
生為人屠劊以就口食所取人財名過命錢又以飲啖¶
兼人饕殄成疾纔方飽滿尋復中虚日常不足以罟取¶
魚以弋彈雀所見飛走皆萌殺心中年生五子皆無指¶
口累所迫過命之貲不足度日恓惶無聊尋有癩疾肌¶
膚破裂膿血流潰見者掩鼻自以飢火所燒復受疾苦¶
<pb:KR2k0126_WYG_079-38a>¶
投井自盡為人所執極口詈辱於是仰天呼寃予問主¶
者孫洪叔為言其詳又言此人祿雖盡而夀命尚有五¶
年予既知其造業之由又憫其受苦之酷且嵗月尚遥¶
怨怒天帝成何紀極乃遣功曹易其心志使之以手掲¶
瘡皮自食又以指染膿血吮咀求味宣言於人曰毋作¶
殺生業以我為戒如此逾年以凖未盡之數念斷而死¶
諸子皆殍焉　予當漢時托生赤帝之家是為趙王如¶
意葢六十五化矣及罹吕禍之後神逰㝠漠又無職守¶
<pb:KR2k0126_WYG_079-38b>¶
嘗懷宿憤思欲報之已往修積不復問焉吕死拘幽㝠¶
造業深重厯年甚多逮再生亦久遂訪西海之濵有邑¶
名卭池邑令吕牟吕后之後身也邑人多吕氏葢宿業¶
相尋諸吕造業之黨畢萃於窮荒予母夫人亦生於彼¶
復為戚氏以前生享福太過至此而貧悴所嫁張姓年¶
老無嗣夫婦以芟刈為業一日至野外相顧而語曰生¶
身窘甚辛苦自養暮年力衰將不免於溝&KR0676;今六十而¶
無子是天將殺之耶乃相與割臂出血&KR0377;於石凹中以¶
<pb:KR2k0126_WYG_079-39a>¶
石覆之拜天而祝曰人皆有子惟我獨無今氣血薄少¶
不能施化儻此石下動物生焉亦遺軆也予識母心一¶
念感之從而寓止明日二老復來掲石視之血化為蛇¶
金色寸長予所為也母收養之踰年頂上出角腹下生¶
足能變化每天欲雨予為助之身既長大腹量寛邁見¶
羊豕犬馬輒食之邑令有馬色潔而駿牧於水際蹄傷¶
吾禾因拘而噬之葢吕産之報身也邑人皆知予詳訪¶
於予家而不獲逮予父母入囹圄責以三日求予無狀¶
<pb:KR2k0126_WYG_079-39b>¶
將見殺焉㳄日予化儒生謁令解之令曰張老夫婦家¶
養妖蛇食人六畜久矣今又食吾馬吾將殺之為民去¶
害張不見聽是彼自為妖也今必戮之予曰物命相償¶
宿業所致遇彼吞噬亦非偶然今君為畜而殺人豈令¶
尹之事乎令叱予使退予復語之曰君有死氣浮於面¶
顔宜善自愛他日無悔語畢予隱形不見令之左右皆¶
以予為妖予乃奏天稱寃陳以前世子母無辜死於諸¶
吕今適逢之願與之較辭上而未報因變化風雷呼吸¶
<pb:KR2k0126_WYG_079-40a>¶
雲霧白晝而暝一邑之人相視而語曰汝頭那得為魚¶
以手相捫頭面而泣一夕揚海水以為雨灌注城邑圍¶
四十里皆䧟予以身載父母而出時在孝宣帝世今䧟¶
河是其地　予前以寃對奏帝未報而擅行之雖一時¶
宿憤頓消及心定氣平良用深悔海神晁門劾予擅用¶
海水䧟溺平民五百餘戸以口計之二千餘命除里域¶
具予前身仇對八十餘人半在城隍半居附郭外其餘¶
生齒皆係夭枉帝命賜譴以予為卭池龍而奪其神職¶
<pb:KR2k0126_WYG_079-40b>¶
且使天吏監臨不得干預雨澤羈囚於積水之下連年¶
旱虐水復為泥身既廣大無穴可容烈日上臨内外熱¶
惱八萬四千諸鱗甲中各生小蟲咂囓不已宛轉困苦¶
不計春秋一日晨凉天光忽開五色雲氣浮空而過中¶
有瑞相紺髮螺旋金容月瑩現諸勝妙希有光明山靈¶
河伯萬衆稽首讃嘆歡喜聲動天地復有天香繚繞四¶
合天花繽紛隨處春盎予乃耳目聰明鼻觀通徹心清¶
口潤聲音發揚仰首哀號乞垂救度萬靈諸聖道衞先¶
<pb:KR2k0126_WYG_079-41a>¶
後咸謂予云此西方大聖正覺世尊釋迦文佛也今以¶
教法流行東土隨教化身將往中國爾既遭逢宿業可¶
改予遂起改悔心生悲愍念身自踴躍入天光中具陳¶
往昔報應之理世尊畣言善哉帝子汝於向來孝家忠¶
國作大饒益又復閔世生護持心因果未周仇敵相争¶
以人我相肆興殘忍遷怒於物業債當償今復自悔欲¶
求解脫汝於此時復有前生寃親之想與夫嗔恚愚痴¶
念否予聞至理心地開明内外罄然如虚空住無人無¶
<pb:KR2k0126_WYG_079-41b>¶
我諸念頓息自顧其身隨念消滅復為男子聽佛宣説¶
得灌頂智得大辯才得神通力得圓滿相龍天八部皆¶
大欣悦予既離惡趣旋得受形章帝元和中為趙國張¶
禹子仕清河令順帝永和中為郭林宗友浮沉里閭後¶
主炎興中為鄧艾軍司馬從伐蜀卒於流矢下葢卭池¶
之餘報云　既滿前縁詔詣玉京洗除業籍鼎新神位¶
俾予永福坤維帝又以所執之杖錫予曰咨爾孝仲萬¶
靈之雄忠孝全節世資爾功賚汝斯杖無所不通杖葢¶
<pb:KR2k0126_WYG_079-42a>¶
如意也予契宿名欣然受之携以自隨無適不可因念¶
前身西海之隅復經從焉越裳之西越嶲之南兩越之¶
間有金馬山勝景清絶張老夫婦予累生之父母也於¶
是生焉為七十一化時晉武帝太康八年嵗值丁未二¶
月三日夜子刻以干支考之辛亥日也予既成長妻男¶
具而孝敬不衰見鄉人以旱祈雨於土木笑之葢予嘗¶
以夢報矣一日臨水自書官衘移文海神忽見海使告¶
予爾有形以來迄此顯化七十二矣乃呼予為運判促¶
<pb:KR2k0126_WYG_079-42b>¶
上白驢風雨聲中頓失鄉地入大穴中宫庭明敞父母¶
以享血屬皆在一夕雨澤大作徧沾全蜀之境以縁水¶
府得逹自字曰霶夫焉時帝以予累世為儒刻意墳典¶
命予掌天曹桂籍凡士之鄉舉里選大比制科服色祿¶
秩封贈奏予乃至二府進退皆𨽻焉建興末為儒士稱¶
謝艾跨白驢仕於張軌繼往闗中與姚萇為友以萇年¶
少多謀畧又宿有契好故也久之予厭處凡世思歸蜀¶
峯約萇曰苟富貴無相忘後萇以龍驤將軍使蜀至鳳¶
<pb:KR2k0126_WYG_079-43a>¶
山訪予予禮待之假以鐵如意曰麾此可致兵萇不信¶
予為一麾旗幟蔽天戈盾戎馬萬餘列之平坡今試兵¶
埧是也後萇繼苻堅稱帝國號秦予在隋唐之世為王¶
通為張九齡頗多表見逮漁陽之亂明皇幸蜀予化儒¶
生至萬里橋謁帝帝異予問非北郭張生乎予曰然臣¶
聞元載孔昇天虚位久之以待陛下也帝黙然後肅宗¶
收復京都韋見素迎帝歸闕封予為左丞相而予宻衞¶
鑾輿至咸陽帝移大内安頤遂辟榖張皇后進櫻桃蔗¶
<pb:KR2k0126_WYG_079-43b>¶
漿等悉不食常玩一紫玉笛自吹數聲有雙鶴下徘徊¶
於庭帝謂宫愛曰吾奉上帝命居元載孔昇天也令具¶
湯沐復就寢而化乾符中嵗荒河南為盗者甚衆尚居¶
長伏誅尚讓等作亂推黄巢為主長驅江陵渡江入淮¶
北攻河南數十郡㳄䧟洛陽破潼闗僖宗播遷入蜀巢¶
犯闕遣朱温等攻鳳翔至潼闗乗輿夜遁出鳳翔予以¶
儒服見帝帝夜行馬駭予以所乗騎奉帝帝乗之予捧¶
足控馬宻布彩雲衞帝騰空彌澷雲霧微開令帝下視¶
<pb:KR2k0126_WYG_079-44a>¶
見鳳翔軍與巢軍戰於龍虎坂若蟻陣焉帝曰此何所¶
也予曰此乃空際帝驚嘆曰卿非北郭生張孝友乎予¶
權辭以對至劒南(缺/)　　疲甚欲少憇命予股以枕之¶
熟眠林葉風聲帝忽躍起曰巢兵至耶何鼙鉦之近也¶
久之從駕宿衞乃至始訝帝行之速有神助云帝至桔¶
柏津約曰朕興唐公主最神慧奉卿箕箒可乎予曰臣¶
幽也何敢奉承辭謝而去帝至七曲遂封予濟順王親¶
至廟奠獻解劒為賜仗予勦賊後宋文通等斬巢首送¶
<pb:KR2k0126_WYG_079-44b>¶
成都帝還闕則興唐公主亦告殂矣予命隂兵迎公主¶
歸七曲焉　五季中進士孫樵者性剛介不與羣居詆¶
斥佛老著無鬼論自隴之蜀過祠下侮辱無禮而去扺¶
於山隂天忽昏晦風雨如撒行不可進投邸不及呼曰¶
北郭生張君如果有靈則指涯涘如何予令佐神舉火¶
一一示之樵尚笑曰廟奴誑我再呼曰神既在何不為¶
我止風雨使克扺於平陸予笑樵所過神廟必狎以為¶
妖今悔何及也示之以炬火數百山川明朗可辨行李¶
<pb:KR2k0126_WYG_079-45a>¶
須臾風雨頓止樵留記廟庭焉　予方以海宇清寧為¶
喜而淳化年間均順僣叛王師討之主帥王繼恩雷有¶
終祝吾丐靈予命崔瑄李懋以隂兵助雷攻賊至利州¶
賊負固不下忽一卒於軍中呼曰梓潼帝君遣二將助¶
隂兵百千今奉天勅勦汝汝可速降而賊以勁弩一箭¶
洞呼者腹卒自去箭無恙反厲聲自若預言賊䧟之期¶
及叛平有恩榮以英顯之號上帝嘉予弭變能免殺戮¶
俾専輪迴救苦之司開便宜都督之府總三界六天之¶
<pb:KR2k0126_WYG_079-45b>¶
隂兵焉　予在隆興嵗奉玉音加秩若曰文昌者教化¶
之本實傳列聖之業儒士者道徳之淵亦惟一徳之忠¶
播告諸天亶孚有衆爾文昌司祿主者職貢舉真君衞¶
民少傅靈應帝君張某徳被萬物威刑四方粤自有生¶
顯從浩刼順考古道鑒觀人文照臨並日月之明發生¶
賛乾坤之化教耕稼而民人育修禮樂而政事康干戈¶
載戢隂陽常和水土既平休祥時格託之庶務試以諸¶
艱皆濟濟以可觀每多多而益辦昔由水府今涖台衡¶
<pb:KR2k0126_WYG_079-46a>¶
尚持拔苦之心誓拯倒懸之念厥有成績巍乎難名察¶
九十餘化之行藏命編諸冊著萬二千端之行節豈曰¶
空文顛則持而危則扶惡以懲而善以勸下民允賴惟¶
乃之休況復恢龍漢之圖書闡鸞臺之典則欲分身而¶
顯化率諸聖以溷融萬梵開張三界均利宜加峻位俯¶
叶輿情名躋南極之尊禮絶星聯之上於戯躋三階而¶
下太乙允彰應物之符歛五福而錫庶民式賴師言之¶
佐誰其能者汝往欽哉可特加金闕昊天太師糾察三¶
<pb:KR2k0126_WYG_079-46b>¶
界禍福事　上天開化十九年下世大宋中元甲子紹¶
熙六年正月初一日三清至尊在玉清聖境九霄梵&KR0587;¶
之上大㑹九天十極考校功過無上至尊金闕昊天玉¶
皇上帝總領三界羣真諸天列曜地水衆聖上朝三清¶
爾時元始天尊登命金闕侍中九天司馬儲福定命真¶
君開碧玉寳笈流露丹匡出萬天素威功過玉厯考校¶
諸天諸地水界陽曹昇真得道以來功過大小以予自¶
龍漢初刼化九光之始育𤣥黄之秀神一挺生已三十¶
<pb:KR2k0126_WYG_079-47a>¶
餘化迄於周武王之乙巳嵗乃符天徳降生於清河氏¶
九十餘世之盡孝盡忠百千萬化之積功累行當㳄天¶
帝之位於是諸天行舉三界惟尊頒降玉厯下示金闕¶
乃命玉宸左侍瑶華内院翰林瓊章學士諸天真君撰¶
製玉冊以是月十五日進封帝號曰無上大羅天開化¶
十九年正月十五日金闕玉宸瑶華内院三天門下都¶
省一&KR0587;分形化生四靈𤣥𤣥大道無形無名始清肇判¶
挺生聖真乾坤並徳日月並明天上天下莫不孝欽惟¶
<pb:KR2k0126_WYG_079-47b>¶
昊天金闕太師糾察三界三教禍福事九天都督大使¶
判桂祿嗣籍上仙元皇真人張某𤣥黄孕質炳靈張翼¶
之精真&KR0587;通靈妙證虚皇之果植立古今之名教彌綸¶
天地之璇綱全十華十徳之太𤣥朗八景八真之妙善¶
分身應化不外乎忠孝之兩端救刼度人必本乎慈仁¶
之一念九十生之功成行滿三千刼之道備徳髙坤維¶
𢎞福惠之恩乾造賴賛襄之力善盈玉厯名煥瑶穹當¶
位帝真式隆寵號敬遣金闕侍中玉宸左侍清𤣥學士¶
<pb:KR2k0126_WYG_079-48a>¶
無上上徳真君寗洪齎捧金書玉冊特上尊號進拜南¶
極長生真三九天定元保生扶教開化主宰波羅尼蜜¶
不驕樂育大帝抜劒大慈悲更生永命天尊極先天地¶
道藴𤣥黄生一&KR0587;以化三才溷合空洞證十通而成萬¶
行離相消塵扶教定元下制延康之浩刼保生開化俾¶
超暉景之太霞位峻九天功超三界丕開慈悲之行大¶
恢生化之原持檀熾香領蒼胡寳功髙莫議徳盛難踰¶
合示嘉尊幸毋謙遜仍冀同符大道刧刧長存溥福生¶
<pb:KR2k0126_WYG_079-48b>¶
民巍巍其大龍章昭錫永秘𤣥都謹冊予以是日受徽¶
號於玉宸金闕七寳瓊臺之上昊天至尊御殿典儀賜¶
羽葆霓旌九龍玉輦九鳳瓊輿冠通天十二旈之冠服¶
𤣥衮日月山龍華蟲之服秉𤣥圭而步朱履所居之宫¶
一曰紫微垣文昌宫在赤明和陽虚明堂曜天之間一¶
曰玉霄絳宫在波羅蜜不驕樂育天之上皆宫闕巍峩¶
大暉華&KR0587;赤城丹臺金墉玉樹靈鳳自鳴紫雲常覆予¶
欽奉冊命峻遷天真愈懷恐懼乃作慈憫而自誓曰下¶
<pb:KR2k0126_WYG_079-49a>¶
土衆生不知因果不識罪福多迷正道誤入邪宗展轉¶
沉淪無由出離又值延康末劫魔鬼流行人民受禍剥¶
爛生根誠可哀念乃以孔孟伊周之學道徳仁義之教¶
綜以仙釋之靈通顯以柱錄之功用設為四科立為九¶
等表吉凶悔吝之直彰善惡禍福之報或兆於夢或著¶
於籖分身應化救劫保生嗣是之後文武醫卜士農工¶
賈凡一民一物之榮枯貴賤皆隷予之造化焉　延康¶
末劫蜀有三卯之屯開禧丁卯逆曦僣扆予不忍生靈¶
<pb:KR2k0126_WYG_079-49b>¶
荼毒預禀天勅遣皛然山神降生為安丙同崇應帝削¶
平此亂垂鑾之際顯示安名是以楊李諸人因予成事¶
而禍不及民紹定辛卯蜀變甚&KR0228;皆人心不古有以召¶
之予屢請玉陛天怒震動不允奏聞乃遣鳳凰土地生¶
於余氏曰玠尹兹西陲以甦蜀困時號小康迨至乙夘¶
世事日非數不可挽雷杼不可以復居矣遂有三潮之¶
命悲夫　予三潮宅真之地數罹劫變再奉天勅移鑾¶
於黔遂以雲龍山摩圍後洞為寧親之宅以駐神蹕分¶
<pb:KR2k0126_WYG_079-50a>¶
遣仙官隨地炳靈為國宣勞不一而足趙定應以功業¶
著夏貴以如意顯他如開州之復鵞灘之捷皆予隂相¶
也又命曹光顔奕李白蘇軾黄庭堅諸仙假金蓮石葛¶
傍嵓鑚火鎔雪烹茶讃經述儀開復古化出一十七書¶
以夀衣冠之脉以植綱常之教以昌文儒之命以衍上¶
帝一十七光之休而永億萬世之真傳焉帝君作紫府¶
飛霞洞記云吾舊生越嶲間按越嶲為郡居天下之西¶
南角得坤之用在漢時戸僅十四萬其俗多營窟版屋¶
<pb:KR2k0126_WYG_079-50b>¶
而息如上古穴居埜處之世其地則多土壙巖穴接黎¶
之卭莋都雅之靈闗道自唐大斥土宇包夷荒而郡縣¶
之民不堪命越嶲遂與中華壤斷土隔真人幸啟偃兵¶
息民執玉斧而劃棄大渡之外越嶲遂淪嗚呼吾將安¶
歸當以黎雅為鄉也黎之卭崍闗有靈應洞乃吾之變¶
化所惟古䝉舊属漢嘉之青衣其俗醇厚簡古如周民¶
好善堯屋可封其地襟帶巖巒如太華之磅礴岷峨之¶
嶙峋吾常愛而居焉近奉帝命往來全蜀至則寓之以¶
<pb:KR2k0126_WYG_079-51a>¶
行化恨榛莾掩翳如小有清虚之所吾必久留邑下苟¶
洙父子念此甚久吾知而直命之乃忻然於吾殿後斬¶
荆棘去茅菅為一洞天費僅二十萬錢屋穴皆備吾掲¶
為紫府飛霞葢本班固賦西都據坤靈之正位倣太紫¶
之圓方與王勃記滕王閣彩徹雲衢霞鶩齊飛之義上¶
以示吾不忘故鄉之意下以期有志於攀鱗者休哉蒙¶
山之下亦有變化之所矣後之人有能自勵而期為汗¶
漫㳺者乎然東山舊祠興自紹興丙寅逮今年丁卯始¶
<pb:KR2k0126_WYG_079-51b>¶
克有洞穴而洞穴不成於他人而成於苟洙父子亦有¶
數也一日苟洙欲紀年月曰此事非神其誰宜為吾亦¶
為之忻然親書於石開禧三年六月十八日也　雋永¶
錄云祥符中西蜀有二舉人同硯席既得舉貧甚干索¶
旁郡乃能辦行嵗已迫始發鄉里懼引保後時窮日夜¶
行至劒門張惡子廟號英顯王靈響震三川過者必禱¶
焉二子過廟已昬晩大風雪苦寒不可行遂禱於神各¶
占其得失以神夢為信草草就廟廡下席地而寢入夜¶
<pb:KR2k0126_WYG_079-52a>¶
風雪轉甚忽見廟中燈燭如晝肴爼甚盛人物紛然往¶
來俄傳𨗳自逺而至聲震四山皆岳瀆貴人也既就席¶
賔主勸酬如世人二子大懼已無可柰何潜起伏暗觀¶
焉酒行忽一神曰帝命吾儕作來嵗狀元賦當議題一¶
神曰以鑄鼎象物為題既而諸神皆分一韻且各刪潤¶
雕改商確又久之遂朗誦曰吾召作狀元者魂魄授之¶
確子黙然私相謂曰此正為吾二人發迨將曉見神各¶
起致别傳呼出廟而去視廟中寂然如故二子素聰敏¶
<pb:KR2k0126_WYG_079-52b>¶
各盡記其賦亟寫於書帙後無一字忘於是拜賜鼓舞¶
而行咲語欣然惟恐富貴之逼身也至京適及引保就¶
試過省志氣洋溢益半驗矣至御試二子坐東西廊御¶
題出是鑄鼎象物賦韻脚盡同東廊者下筆欲書懵然¶
一字不能記間闗過西廊問之西廊望見東廊來者曰¶
御題驗矣我乃不能記欲起問子幸無隱也東廊者曰¶
正欲問子也於是二子交相疑曰臨利害之際乃見平¶
生且此神賜而獨私以自用天其福爾耶各忿怒不得¶
<pb:KR2k0126_WYG_079-53a>¶
意草草信筆而出唱名二子皆被黜狀元乃徐奭也既¶
見印賣賦比廟中所記者無一字異二子歎息遂皆罷¶
入山不復事筆硯¶
　¶
　¶
　¶
　¶
　¶
<pb:KR2k0126_WYG_079-53b>¶
　¶
　¶
　¶
　¶
　¶
　¶
　¶
　蜀中廣記卷七十九¶
