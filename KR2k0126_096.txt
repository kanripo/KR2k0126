# -*- mode: mandoku-view; -*-
#+TITLE: 蜀中廣記
#+DATE: 2015-08-24 22:46:36.659604
#+PROPERTY: ID KR2k0126
#+PROPERTY: BASEEDITION WYG    
#+PROPERTY: JUAN 卷九十六
<pb:KR2k0126_WYG_096-1a>¶
欽定四庫全書¶
　蜀中廣記卷九十六¶
　　　　　　　　　　　　明　曺學佺　撰¶
　著作記第六¶
　　地理志部¶
　　　山海經十八卷¶
呉越春秋曰禹南巡登南岳得金簡玉字通水之理遂¶
行四瀆所至使益疏而記之名山海經¶
<pb:KR2k0126_WYG_096-1b>¶
　　　地理指掌圖一卷¶
陳氏曰蜀人税安禮撰元符中欲上之朝未及而卒書¶
肆所刋皆不著名書亦頗闕不備此蜀本有涪右任慥¶
序言之頗詳¶
　　　輿地圖十六卷¶
陳氏曰金華王象之撰輿地紀勝逐州為圖逐路為卷¶
其捜求亦勤至四蜀諸郡尤詳其兄觀之漕䕫門時所¶
得也眉山李説齋季允為之序¶
<pb:KR2k0126_WYG_096-2a>¶
　　　蜀紀¶
隋經籍志云漢揚雄撰載蠶叢以前洪荒之事下迄西¶
漢有本紀有傳常璩李膺多引用之¶
　　　蜀都賦¶
亦雄撰北齋司馬膺之註今無全篇僅存者萟文類聚¶
所載一段耳¶
　　　蜀記¶
後漢廣漢李尤伯仁撰太平御覽引之¶
<pb:KR2k0126_WYG_096-2b>¶
　　　鄉俗記¶
後漢漢中趙寗撰華陽國志蜀守陳留髙眹續文翁之¶
後雅播文教太尉趙公瑶初為九卿適子寗還蜀眹命¶
為文學撰鄉俗記¶
　　　三巴記　巴中異物志¶
並蜀漢譙周撰水經注寰宇記多引用之¶
　　　本蜀論¶
蜀漢光禄大夫來敏撰酈道元注水經引之¶
<pb:KR2k0126_WYG_096-3a>¶
　　　陳術益部耆舊傳¶
蜀志術字申伯漢中人博學多聞位歴三郡太守又著¶
釋問七篇　臨卭鄭厪伯邑亦作耆舊傳¶
　　　陳夀益部耆舊傳十篇¶
王獻之與人書益部耆舊傳今送想催驅寫取了慎不¶
可過淹留　常寛續耆舊作梁益篇又作後賢傳¶
　　　華陽國志十二卷¶
晋常璩撰自序曰巴蜀厥初開國載在書籍或因文緯¶
<pb:KR2k0126_WYG_096-3b>¶
或見史記久逺隠没實多疎畧及周之世侯伯擅威雖¶
與牧野之師希同盟要之㑹而秦資其富用兼天下漢¶
祖階之奄有四海梁益及晋分益為寜司馬相如莊君¶
平揚子雲陽成子𤣥鄭伯邑尹彭城譙常侍任給事等¶
各集傳記以作本紀略舉其隅其次聖稱賢仁人志士¶
言為世範行為表則者名挂史録而陳君承祚别為耆¶
舊始漢及魏焕乎可觀然三州土地不復悉載地理志¶
頗言山水歴代傳久郡縣分建地名改易於以居然辨¶
<pb:KR2k0126_WYG_096-4a>¶
物知方猶未詳備于時漢晋方隆官司星列提封圖簿¶
嵗集司空故人君學士䕃髙堂翳帷幙足綜物土不必¶
待本紀矣曩遭厄運函夏滔堙李氏據蜀兵連戰結三¶
州傾墜生民殱盡府庭化為狐狸之窟城郭蔚為熊羆¶
之宿宅遊雉鹿田棲虎豹平原鮮麥黍之苖千里蔑雞¶
狗之響邱城蕪邑莫有名者嗟乎三州近為荒裔桑梓¶
之域曠為長野反側惟之心若焚灼懼益遐棄城陴靡¶
聞迺考諸舊紀先宿所傳并南裔志騐以漢書取其近¶
<pb:KR2k0126_WYG_096-4b>¶
是及自所聞以著斯篇又采公孫述蜀書及咸熙以來¶
䘮亂之事約取耆舊士女英彦肇自開闢終乎永和三¶
年凡十篇號曰華陽國志夫書契有五善達道義章法¶
戒通古今表功勲而後旌賢能恨璩才短少無逺及不¶
早援翰執素廣訪博咨流離困瘵方資腐帛於顛墻之¶
下求餘光於灰塵之中劘滅者多故有所闕猶愈於遺¶
忘焉蜀紀言三皇乘祗車出谷口秦宓曰今之斜谷也¶
及武王伐紂蜀亦從行史記周貞王之十六年秦厲公¶
<pb:KR2k0126_WYG_096-5a>¶
城南鄭此谷道之通久矣而説者以為蜀王因石牛始¶
通不然也本紀既以炳明而世俗間横有為蜀傳者言¶
蜀王蠶叢之間周迴三千嵗又云荆人鼈靈死屍化西¶
土後為蜀帝周萇宏之血變成碧珠杜宇之魄化為子¶
鵑又言蜀椎髻左衽未知書文翁始知書學按蜀紀帝¶
居房心決事參伐則蜀分野言蜀在帝議政之方¶
帝不議政則王氣流於西故周失紀綱而蜀先王七國¶
皆王蜀又稱帝此則蠶叢自王杜宇自帝皆周之叔世¶
<pb:KR2k0126_WYG_096-5b>¶
安得三千嵗且太素資始有生必死死終物也自古以¶
來未聞死者能更生當世或遇有之則為怪異子所不¶
言况能為帝王乎碧珠出不一處地之相距動數千里¶
一人之血豈能致此鵑鳥今云是嶲或曰嶲周四海有¶
之何必在蜀昔唐帝萬國時雍虞舜光宅八表大禹功¶
濟九州后稷封殖天下井田之制庠序之教由來逺矣¶
孔子曰述而不作信而好古竊比於我老彭則彭祖本¶
生蜀為殷太史夫人為國史作為聖則仙自上世見稱¶
<pb:KR2k0126_WYG_096-6a>¶
在昔及周之末服事于秦首為郡縣雖濵戎夷亦有冠¶
冕故蜀紀曰大人之鄉方大之國也至于漢興反當荒¶
服而無書學乎漢書郡國之有文學因文翁始若然翁¶
以前齊魯當無文學哉漢末時漢中祝元靈性滑稽用¶
州牧劉焉談調之末與蜀士燕胥聊著翰墨當時以為¶
極歡後人有以為惑恐此之類必起于元靈之由也惟¶
智者辨其不然幸也綜其理數或以為西土嶮固襟帶¶
易守世亂先違道治後服若呉楚然故逋迯必萃奸雄¶
<pb:KR2k0126_WYG_096-6b>¶
闚覦盖帝王者統天理物必居土中徳膺命運非可資¶
能恃險以干常亂紀雖饕竊名號終於絶宗殄祀何者¶
天命不可以詐詭而邀神器不可以僥倖而取也是以¶
四岳三塗陽城太室九州之險而不一姓冀之北土馬¶
之所産古無興國夫恃險憑危不階歴數而能傳國垂¶
世所未有也故公孫劉氏以敗於前而諸李踵之覆亡¶
於後天人之際存亡之術可以為永鍳也干運犯歴破¶
家喪國可以為京觀也今齊之國志貫之一揆同見不¶
<pb:KR2k0126_WYG_096-7a>¶
臣所以防狂狡杜奸萌以崇春秋敗絶之道也而顯賢¶
能著治亂亦以為奬勸也¶
　　　晋孫盛蜀世譜¶
裴松之註三國志引之¶
　　　巴蜀志¶
晋袁休明撰其畧云髙山嵯峨巖石磊落傾側縈迴下¶
臨峭壑行者攀縁牽援帶索全書不傳此數語見酈道¶
元水經注亦碎金殘璧也¶
<pb:KR2k0126_WYG_096-7b>¶
　　　傅𤣥蜀都賦¶
𤣥字休奕北地泥陽人博學善属文舉秀才晋武受禪¶
以𤣥為諫官遷侍中司隷校尉卒追封清泉侯所著蜀¶
都賦初學記多採之¶
　　　左思蜀都賦¶
思字太冲作三都賦載筆自隨十年乃就蜀其一也其¶
事物多得之張載載父収為蜀郡太守隨之任所作有¶
劍閣銘及成都白莵樓詩¶
<pb:KR2k0126_WYG_096-8a>¶
　　　補闕蜀都賦¶
王逸少與周益州書云省疏具悉彼土山川之竒故知¶
揚雄左太冲蜀都賦為不備宋蒼溪嚴大猷因之作補¶
闕蜀都賦¶
　　　辨蜀都賦¶
宋王騰著序略云予讀左思蜀都賦見其薄蜀陋呉謟¶
魏以諛晋之君臣茍售一時之聲價而滅天下之忠義¶
甚矣原思之詞似欲尊正統而黜偏方然不顧正氣之¶
<pb:KR2k0126_WYG_096-8b>¶
淪溺乃知蜀之被枉其所由來者豈朝夕哉故作辨蜀¶
都賦以申蜀人之憤氣其商略土風採摭人物不該治¶
亂興衰之變邪正是非之理者不在鋪列之限¶
　　　益州記二卷¶
梁太僕卿涪城李膺公輔撰時為本州别駕樂史寰宇¶
記常引用之按公輔一作公𦙍先是譙周任豫劉欣期¶
各有益州記散見類書¶
　　　段氏逰蜀記錦里新聞三卷¶
<pb:KR2k0126_WYG_096-9a>¶
俱唐段成式著見寰宇記及宋史經籍志¶
　　　唐鄭暐蜀記二卷¶
陳振孫曰雜記蜀事人物古跡寺觀之属人代未詳按¶
蜀志補罅以暐為成都人復著有天寳西幸略云¶
　　　元澄蜀記一卷¶
出宋史新編未詳人代¶
　　　唐盧求成都記五卷¶
序曰蜀國自秦始通秦遺蜀王五羙女蜀亦遣五丁迎¶
<pb:KR2k0126_WYG_096-9b>¶
之到梓潼見一大蛇入山穴中一人掣其尾不能得五¶
人相助大呼拽之山崩五丁及秦女皆死恵王遂遣張¶
儀司馬錯従石牛道滅蜀因封公子通為蜀侯以陳莊¶
為相置巴蜀郡遷秦人萬家實之民始能秦言以蜀令¶
張若為太守前時蜀王開明尚納羙女為妃盖五都山¶
之精也及死𦵏于城西北遣五丁擔其本山之土以為¶
塚今有二石尚存古老言五丁擔土擔也陳莊既為秦¶
公子相數年遂謀反殺秦公子秦伐蜀誅莊封子惲為¶
<pb:KR2k0126_WYG_096-10a>¶
蜀侯惲後母誣惲有罪賜劍自殺蜀人以其寃因為立¶
祠又封子綰為蜀侯後復疑綰反誅死自此但置守而¶
已後以李冰為蜀守冰始鑿三江引水以行舟楫岷山¶
多梓栢大竹坐致材木又溉水稻田於是沃野千里號¶
為陸海復置綿洛二水用便溉灌作石犀五以厭毒蛟¶
命曰犀牛後更為耕牛二又作三石人立水中冰非常¶
人也與江神約曰水竭不致足盛不没肩大鑿巖崖通¶
沫水導江之龍大怒冰乃持刀入水與龍闘龍死遂無¶
<pb:KR2k0126_WYG_096-10b>¶
水害迄今䝉利蜀人稱郫繁為膏腴綿洛為浸沃云昭¶
襄王時又有白虎為患意廩君之魂也歴四郡傷千二¶
百人王乃募能殺之者邑萬家金帛稱是巴夷朐忍廖¶
中藥何謝作白的弩於髙樓瞰而射之死王嫌其夷人¶
乃刻石復頃田不租十妻不數傷人不論殺人不死與¶
之盟曰秦人犯夷輸黄龍一䨇夷人犯秦償清酒一鍾¶
其人安之遂號白虎夷其族又有濮賨賨尤武勇居渝¶
水夾水以居為漢髙祖前鋒䧟陣善舞巴與蜀代為仇¶
<pb:KR2k0126_WYG_096-11a>¶
讎蜀嘗封弟葭萌於漢中號苴侯命其邑曰葭萌至漢¶
髙六年始分置廣漢郡髙后城僰道開青衣文帝末以¶
廬江文翁為郡守穿湔油口溉田千七百頃立文學選¶
吏子弟皆就學令俊乂之士張叔等十八人東詣博士¶
受七經還以教授於是岷絡之地學比齊魯孝景帝嘉¶
歎遣天下郡國皆立文學自文翁始也文翁明天文灾¶
異後以博士徵至侍中揚州刺史孝武帝置四部都尉¶
俾立十八郭於是郡縣多城觀矣又分牂柯置益州是¶
<pb:KR2k0126_WYG_096-11b>¶
為南益州宣帝地節三年穿臨卭蒲塩井二十置塩鐵¶
官自漢興至哀平牧守仁賢宣徳立教英偉命代之士¶
其出如林璽書束帛交馳於梁益之地矣雖魯之洙泗¶
齊之稷下未足多也且漢徵八士蜀預其四髙帝分蜀¶
郡北鄙置廣漢武帝分南鄙為犍為遂有三蜀之號王¶
莽改郡守為帥正以蜀郡為導江公孫述為帥正治臨¶
卭述僭號後漢光武帝滅述還為蜀郡順帝即位復為¶
益州郡名依舊州治大城郡治少城靈帝末以劉焉為¶
<pb:KR2k0126_WYG_096-12a>¶
牧及卒子璋偽嗣建安十九年璋迎漢左將軍劉備至¶
遂滅璋稱帝繼漢號稱先主治成都魏末司馬昭平蜀¶
復為益州晋受魏禪以州領郡武帝末以成都為國封¶
子頴為其王後賨人李雄僭稱王晋穆帝永和初遣桓¶
温滅之復為蜀郡譙縦反安帝命朱齡石討平之至梁¶
分益州更置南北二益州以武陵王紀為刺史紀僭帝¶
號領兵東下為湘東王所殺後魏廢帝前二年尉遲逈¶
定益州置總管後逈舉義旗不受代為隋主堅所戮(按/史)¶
<pb:KR2k0126_WYG_096-12b>¶
(逈無舉義旗事恐是隋文帝/若據益州不受代則王謙也)隋開皇元年廢總管置行¶
臺以蜀王秀為西南道行臺尚書令三年復為總管大¶
業元年廢總管為州又改州為郡聖唐武徳元年復為¶
總管三年置行臺改為益州以太尉秦王為益州道行¶
臺總管又改為大都督府天后析益州置彭蜀漢三州¶
開元二年始以齊景胄為劔南節度營田兼姚嶲等州¶
處置兵馬使自此始有節度使也八年以李濬為使去¶
兵馬以章仇兼瓊兼山南西道採訪使其後或兼或否¶
<pb:KR2k0126_WYG_096-13a>¶
亦無定制上元二年始分東西川廣徳二年復合為一¶
大歴二年又分兩川至今不改天寳三載復為大都督¶
府十四載𤣥宗皇帝巡幸車駕留五月至徳二年改為¶
成都府置尹比東西二京號南京後復停大凡今之推¶
名鎮為天下第一者曰揚益以揚益為首盖聲勢也人¶
物繁盛悉皆土著江山之秀羅錦之麗管絃歌舞之多¶
伎巧百工之富其人勇且譲其地腴以善熟較其要妙¶
揚不足以侔其半况赤府畿縣與秦洛並故非上將賢¶
<pb:KR2k0126_WYG_096-13b>¶
相殊勲重徳望實為人所歸服者則不得居此况控帶¶
蠻落阨戎限羗非文武寛猛包羅法度之君子則不能¶
得中庸以是聖庭慎擇尤難其任凡使號有三節度觀¶
察安撫先時南蠻六部不相臣服天子有恩賞各頒一¶
詔呼六詔開元末節度使王昱受賄上奏合六為一乃¶
封大酋帥越國公䝉歸義為雲南王始獨稱南詔至楊¶
國忠遥領蜀郡太守兼採訪使遂擾邉閫希立功伐乃¶
有瀘南不利之變貞元中韋令公臯為節帥招復雲南¶
<pb:KR2k0126_WYG_096-14a>¶
背蕃歸漢十一月八日置使安撫兼統押西山八國近¶
界羌蠻等使是為三使韋令公本以竒勲秉旄鉞思立¶
邊効又在鎮且嵗久南詔為其用拓地甚逺公既卒劉¶
闢繼公後以兵守險為不順誅死家籍没後京兆杜公¶
為節帥酷易軍政殊不以封域為念戍卒罔代邊蠻積¶
忿至太和三年十二月䝉□巔遂以兵剽掠至城下杜¶
公填門不敢與爭㑹監軍使矯詔宣諭蠻人遂退工巧¶
散失良民殱殄其耗半矣列政補完尚不克稱大中六¶
<pb:KR2k0126_WYG_096-14b>¶
年四月詔以丞相太原公有駈制羌戎之成績由邠寜¶
節度司徒同平章事鎮蜀蜀為奥壤領州十四縣十一¶
户百萬兵士五萬外壃接兩蕃人性勁勇易化以道難¶
誣以智公至以儉約帥之以謹亷不伐臨之以刑賞法¶
制平治之人歡且舞旦夕詠公之徳矣先是西蜀圖經¶
甚備朝野之士多寄聲寫録主茲務者不勝其煩遂盡¶
削而潛焚之長吏至即據顯者集為一軸以獻繇是百¶
不書一大中八年户曺參軍藺𢎞宗甚好學且目覩司¶
<pb:KR2k0126_WYG_096-15a>¶
徒相國之異績願付以傳示于後然不以文自任剪截¶
疎長蕪言不畧相國乃屬于小子令刋益之且曰不以¶
淹徐疾速歸於流布以為不朽之事求受命震怖又不¶
欲以圖經為目乃捜訪編簡目為成都記五卷經與圖¶
附益之願終𢎞宗之職庶以此為助也大中九年八月¶
五日叙¶
　　　續成都記一卷¶
五代杜光庭著見宋史經籍志¶
<pb:KR2k0126_WYG_096-15b>¶
　　　錦里耆舊傳¶
五代進士張&KR1207;著見人物志¶
　　　續錦里耆舊傳¶
陳振孫曰前應靈縣令平陽句延慶昌裔撰開寳二年¶
秘書丞劉蔚知榮州得此傳其詞蕪穢請延慶修之改¶
曰成都理亂記天成後别加編次起咸通九載迄乾徳¶
乙丑平蜀之後朝廷命令官僚姓名及政事因革以至¶
李順王均劉旰作亂之迹皆略載之知新繁縣太常博¶
<pb:KR2k0126_WYG_096-16a>¶
士張約序按延慶成都人¶
　　　蜀程記一卷¶
五代韋莊著見宋史¶
　　　華陽記¶
偽蜀廣政中荷澤院僧仁顯撰古今集記取之¶
　　　蜀江志十卷　劔南風物録二十八種¶
並宋東陽沈立撰慶歴間知洪雅縣事¶
　　　離&KR1374;志十卷¶
<pb:KR2k0126_WYG_096-16b>¶
見新編不知作者¶
　　　梁益志十卷¶
晁公武曰任弁撰天禧申弁㳺宦于成都以蜀記數家¶
言皆無據乃引書傳刋正其謬自為序¶
　　　蜀古今傳¶
陵州志云宋續耆來守是州暇日作蜀古今傳趙清獻¶
公成都古今集記實摭用之¶
　　　成都古今集記三十卷¶
<pb:KR2k0126_WYG_096-17a>¶
晁氏曰趙抃編抃自慶歴至熙寜凡四入蜀知蜀事為¶
詳摭其故實以類相従分百餘門時熙寜七年也自序¶
曰僕繇慶歴至今四入蜀凡蜀中利害情偽風俗好惡¶
瞭然見之不疑嘗謂前世之士編摭記述不失於疎略¶
則失於漫漶不失於鄙近則失於舛雜嚮治平末因取¶
續耆舊傳而脩正之去年陳和叔翰林以書見貽俾僕¶
著古今集别為一書此固僕之夙心而未有以自發也¶
繇此參訪舊老周咨碩生緝以事類成三十卷不始乎¶
<pb:KR2k0126_WYG_096-17b>¶
蠶叢而始乎牧誓之庸蜀従經也従經則蠶叢不必書¶
而書之于後何也揚雄紀之吾棄之不可也參取之而¶
已矣事或至於數説何也久論之難詳也昔者齊太公¶
仕於周司馬遷有三説焉疑以傳疑可也神怪死生之¶
事不可以為教書之何也吾將以待天下之窮理者也¶
書亂臣所以戒小人書寇盗所以警出没書蠻夷所以¶
盡制禦之本末終之以伐蜀使萬世之下知蜀之終不¶
可以茍竊也其間一事一物皆酌考衆書釐正譌謬然¶
<pb:KR2k0126_WYG_096-18a>¶
後落筆如關侯墓今荷聖寺闖然有榜而僧仁顯作華¶
陽記云墓在草塲廟在荷聖此目撃之所當棄而従之¶
者也若夫知之有未至編之有未及則亦一人之功不¶
可以求備然竊意十得八九矣後之君子其亦有照於¶
斯乎¶
范百禄序曰成都蜀之都㑹厥土沃腴厥民阜繁百物¶
浩麗見謂天府縑縷之賦數路取贍勢嚴望偉卓越佗¶
郡朝廷席五聖之厚基萬齡之㤗明燭外遐愛均畿輔¶
<pb:KR2k0126_WYG_096-18b>¶
凡選建師長必一時名徳中外皆曰可然後以尹兹土¶
其優馭西南之意槩古邈矣非獨隆於今也蜀之所以¶
為重於天下雖窮隅鴂舌共知之而其可以文載而久¶
者則往志蹐錯近事缺絶殆不足以彰其重熙寜壬子¶
八月詔以參知政事趙公為資正殿大學士再蒞此府¶
蜀之黔黎夙云易擾小異故常必厪上心是時天子方¶
惻然矜之故不憚委公以逺公倍道而來下車之初釐¶
所當恤亟即民心平紛觧累人乃説懌盡知明天子覆¶
<pb:KR2k0126_WYG_096-19a>¶
育逺方之意甚厚公亦自謂宜於蜀也㑹翰林學士陳¶
公和叔寓之書曰蜀事可觀惜其墜落泯泯不耀公慨¶
然留意毎政事閒隙延多學博識之士與之講求故實¶
掇採舊聞若耳目所及參諸長老攷覆是非自開國權¶
輿分野占象州部號名因革之别其鎮其浸岡聯派属¶
之詳都城邑郭神祠佛廟府寺宫室學宫樓觀苑囿池¶
沼建創之目門閭巷市道里亭館方面形勢至於神仙¶
隠逸技藝術數先賢遺宅碑版名氏事物種種瓌譎竒¶
<pb:KR2k0126_WYG_096-19b>¶
詭纎嗇畢書繇秦漢已來凡為守令犖犖有風迹者若¶
干人有唐迄今知府事居多閎碩端毅之望又若干人¶
其行事暴於圖史不可勝述其始至若代去之年月序¶
次昭然著矣厥生鉅人千古不乏澤我文化雋乂迭起¶
科選徳進相踵于朝數百年間無一遺者物有其善雖¶
毫釐云補實足以為一方盛觀自昔僭賊乗民凶菑事¶
變不同久近亦異悉其致冦之由及王師夷難底平之¶
迹與夫歴世蠻獠叛服不常中國所以驅除覊縻得失¶
<pb:KR2k0126_WYG_096-20a>¶
之故又足以為不虞不若之明鑒嗚乎既有政以孚其¶
恵又為書以憲厥後公之於蜀可謂志得而道備矣書¶
成凡若干篇以類相従為三十卷名曰成都古今集記¶
令觀之者信蜀為重於天下非虚也哉¶
　　　續成都古今集記二十二卷¶
陳氏曰知府事王剛中居正撰紹興三十年余嘗手寫¶
洛陽名園記而題其後曰晋王右軍聞成都府有漢時¶
講堂秦時城池門屋樓觀慨然逺想欲一逰目其與周¶
<pb:KR2k0126_WYG_096-20b>¶
益州帖盖數致意焉近時吕太史有感於宗少文卧逰¶
之語凡昔人紀載人境之勝録為一編其奉祠亳社也¶
自以為譙沛真源恍然在目而兗之太極嵩之崇福華¶
之雲臺皆將卧逰焉噫嘻弧矢四方之志髙人達士之¶
懐古今一也顧南北分裂蜀在境内雖逺患不往爾往¶
則至矣亳兗嵩華視蜀猶邇封也欲往其可得乎然則¶
太史之情其可悲也已余近得此記手寫一通與東京¶
記長安河南志夣華録諸書並蔵而時自覽焉是亦卧¶
<pb:KR2k0126_WYG_096-21a>¶
逰之意云耳于時嵗在己丑蜀故無恙也後七年而有¶
虜禍秦漢故迹焚蕩無遺今其可見者惟此二記耳而¶
板本亦不可復得矣嗚呼悲夫自昔清獻公刪取張&KR1207;¶
勾延慶鄭暐盧求周封等書為成都古今集記三十卷¶
凡興廢遷徙及城郭宫府坊市庫厩儒宫佛室仙館神¶
祠陵墓渠堰樓臺池苑之名數與風俗之好惡人物之¶
臧否方伯監司之至去蠻夷寇盗之起滅木石之殊尤¶
蟲魚之變怪靡不畢載其采獲貫穿亦勤且詳矣自熙¶
<pb:KR2k0126_WYG_096-21b>¶
寜訖今凡八十七年事當紀述者盖難遽數而舊記莫¶
或踵繼見聞異辭日月寖久恐遂湮滅可不惜哉晋陵¶
胡承公嘗命僚属論次未究端緒尋遷宣撫使事復中¶
輟余來此將周嵗䝉國威憲邊堠幸帖息斯民亦安堵¶
如故因以閒隙捜訪纂緝作續記二十二卷前記載古¶
事往往有差誤則辨正之脱遺則補足之清獻所云知¶
之有未至編之有未及者余固不免也其亦有待於後¶
之君子乎¶
<pb:KR2k0126_WYG_096-22a>¶
　　　成都古今丙記十卷¶
宋淳熙制置知府范成大撰自序曰前記趙清獻公作¶
於熙寜七年甲寅凡三十卷蜀之始封及分野梁益州¶
劔南西川成都府屬郡縣得名之所自廢置因革之不¶
同攷之詳矣後八十七年當紹興三十年庚辰王恭簡¶
公續為之記有辨其差誤附益其未載者二記今皆具¶
存續記之成距今纔十有八年雖事之當書者不至甚¶
夥然恐自是日月䆮久來者難考乃蒐耳目所及者繼¶
<pb:KR2k0126_WYG_096-22b>¶
書之名曰丙記其二記已載者皆不重出云¶
　　　成都古今丁記二十五卷¶
淳熙中制置胡元質長文撰自序曰成都古今記起自¶
熙寜甲寅前帥趙閲道集之凡三十卷後八十七年當¶
紹興庚辰王時亨復為續記二十二卷廢置因革纎悉¶
巨細靡不載也又十有八年當淳熙丁酉范至能復為¶
丙記十卷距時亨日未逺雖不至如前續記之多然二¶
書之所不及者則加詳矣予以是年秋代匱帥蜀四路¶
<pb:KR2k0126_WYG_096-23a>¶
兵民之寄實在焉蜀久困於征輸𣙜酤之額雖減塩茗¶
之課猶重其他邊防民政事所當行利興害去皆有端¶
緒可覆而考也居三年綴為丁記二十五卷粗成一書¶
惟沈黎畨部繹騷踰時方定變之所起以迄無事隨宜¶
措畫本末具存姑俟論定别為一編合成都四記而觀¶
之往事頓前得過半矣¶
　　　蜀人物志¶
寳謨閣學士劉甲撰甲字師文淳熙進士嘉州人¶
<pb:KR2k0126_WYG_096-23b>¶
　　　劔南廣記四十卷¶
宋龍州助教郭友直撰¶
　　　宋成都志¶
慶元中制置使建安袁説友序作者不知為誰按費著¶
云全蜀郡志唯成都志有文類今文類五十卷為袁所¶
集則志必出其手而自序矣¶
　　　元成都志¶
至正中費著撰自序曰成都居全蜀上游其名稱自西¶
<pb:KR2k0126_WYG_096-24a>¶
漢始按禹貢蜀為梁州之分岷山導江東别為沱今導¶
江與沱名縣鎮於成都此三代而上地志之見于書而¶
不可誣者文王之化行乎江漢之域江有沱詠於二南¶
之先然漢統於江以朝宗沱附於江以起興江首四瀆¶
歴代祠其神於成都故成都為江之源而荆揚之江特¶
其委爾考禹迹聲教之所被稽文王羙化之所行徵諸¶
武王逖矣西土之誓言論全蜀而泝源於成都上游之¶
導江則孰有逾於詩書之為可信而有據者哉謂三代¶
<pb:KR2k0126_WYG_096-24b>¶
而下秦恵伐蜀而後得與中國通文翁興學於成都而¶
後得與齊魯比不端本於夫子刪定之經惟遷史之言¶
是信亦學者之過也若曰周衰而諸侯叛蜀據阻自安¶
職貢廢而文教弛秦恵伐之而後道路通文翁學而後¶
風化復斯可矣捨詩書斷自秦漢以論蜀則未可也全¶
蜀郡志無慮數十家惟成都志有文類兵餘版燬莫存¶
蜀憲官佐搜訪百至得一二寫本迺參稽訂正僅就編¶
帙凡郡邑沿革與夫人物風俗亦槩可考焉遂鳩工鋟¶
<pb:KR2k0126_WYG_096-25a>¶
梓以廣其傳若文類之詳則有待於後之好事者¶
　　　青城山甲記一卷¶
晁氏曰偽蜀道士杜光庭賓聖撰集蜀水若山在青城¶
者悉本道家之言¶
　　　青城山乙記一卷¶
范仲立撰¶
　　　岷山異事三卷¶
宋史句台符撰¶
<pb:KR2k0126_WYG_096-25b>¶
　　　永康軍志今灌縣¶
教授張増編¶
　　　茂州圖經¶
郡守史憲序¶
　　　資中志今資縣¶
扈自中編李折序¶
　　　金淵志今金堂縣¶
郡守韓植序¶
<pb:KR2k0126_WYG_096-26a>¶
　　　龍門志今龍安府¶
楊熹序¶
　　　龍門續志¶
宋之源序¶
　　　隂平縣記今青川所¶
唐大中六年周茵撰¶
　　　嘉州志二卷¶
本志序云宋吕勤為守命張開修峩眉志至吕昌朝以¶
<pb:KR2k0126_WYG_096-26b>¶
嘉州圖經増廣之為嘉州志二卷¶
　　　嘉定志¶
郭公益編¶
　　　續志¶
林潔已編¶
　　　峩眉志三卷¶
晁氏曰張開撰郡守吕勤命開考圖經及傳記石刻綴¶
緝成書析為十四門宋白呉中復詩文附于後¶
<pb:KR2k0126_WYG_096-27a>¶
　　　峩眉山記一卷¶
宋史新編此記次在盧鴻下¶
　　　榮州圖經今榮縣¶
隆興元年李燾為守命教官勾演編¶
　　　武陽志十卷今彭山縣¶
陳氏曰乾道六年教授葛元隲著太守廖遲元達序¶
　　　武陽志二十七卷¶
何友諒著見宋經籍志¶
<pb:KR2k0126_WYG_096-27b>¶
　　　眉州古志¶
孫汝聴編¶
　　　通義志二十五卷今眉州¶
宋經籍志趙善贑著¶
　　　通義記¶
家安國編¶
　　　江鄉志亦眉州¶
張伯虞編劉光祖序¶
<pb:KR2k0126_WYG_096-28a>¶
　　　臨卭志二十卷補遺十卷今卭州¶
宇文紹奕撰見經籍志¶
　　　雅安志今雅州¶
李嗣文序¶
　　　沉黎志二十三卷今黎州¶
宋史王寅孫撰¶
　　　戎州記今叙州府¶
唐書李仁實撰頓邱人官至左史¶
<pb:KR2k0126_WYG_096-28b>¶
　　　叙州圖經三十卷¶
俞聞中撰見宋史¶
　　　瀘州地里書¶
蒲江髙載著載為瀘州録事參軍州守吏部范君委修¶
筆削周詳為時所重¶
　　　江陽志今瀘州¶
教授李濬序¶
　　　江陽譜¶
<pb:KR2k0126_WYG_096-29a>¶
永嘉曺叔逺編¶
　　　江州圖經一卷今重慶府¶
見新編不載作者¶
　　　江州事迹三卷¶
宋史經籍志韓昱撰¶
　　　南平志今南川縣¶
郡守趙彦邁序¶
　　　南平郡圖經一卷¶
<pb:KR2k0126_WYG_096-29b>¶
失作人名見新編¶
　　　涪陵記一卷今涪州¶
宋史云馮忠恕撰¶
　　　古涪志十七卷¶
宋經籍志云王寛夫撰¶
　　　龜陵志今涪州¶
楊興序¶
　　　龜陵新志¶
<pb:KR2k0126_WYG_096-30a>¶
鄭鑑撰¶
　　　忠州圖經一卷¶
新編載失名¶
　　　南賔志今忠州¶
樊漢炳序¶
　　　平都山仙觀記二卷今酆都縣¶
見宋經籍志未詳人代¶
　　　墊江志三十卷今合州¶
<pb:KR2k0126_WYG_096-30b>¶
郡守任逢編見宋史¶
　　　靖南志今榮昌縣¶
太守黎伯巽序¶
　　　珍州圖經三卷今遵義府真安州¶
見宋經籍志失名¶
　　　䕫州圖經¶
故相國安陽公源乾曜參軍時修¶
　　　䕫舊圖經¶
<pb:KR2k0126_WYG_096-31a>¶
李國緯編¶
　　　䕫州圖經四卷¶
宋經籍志劉徳禮撰¶
　　　䕫州志十三卷¶
新編云馬導撰¶
　　　通川志十五卷今達州¶
宋史馬景修著¶
　　　大寜監圖經六卷¶
<pb:KR2k0126_WYG_096-31b>¶
宋史云不知作者¶
　　　南浦志今萬縣¶
趙善贛編¶
　　　萬州新志亦萬縣¶
王子申序¶
　　　梁山軍圖經今梁山縣¶
教授黄震仲編¶
　　　閬苑新記三十卷今保寜府¶
<pb:KR2k0126_WYG_096-32a>¶
新編載王震撰¶
　　　隆苑記亦保寜府¶
宋陟文¶
　　　閬苑前記¶
何求文¶
　　　閬苑續記¶
曺無忌文保寜志云宋閬中何求以宋陟隆苑記疎略¶
乃裒次三十卷為閬苑記其後同縣曺無忌又續為二¶
<pb:KR2k0126_WYG_096-32b>¶
十六卷其書自元符三年起修至紹興二十五年止¶
　　　寜武志今廣元縣¶
鄒卿序楊炎正編¶
　　　清化前志今巴州¶
教授劉甲編¶
　　　清化續志¶
教授李鈞編¶
　　　果州圖經五卷今順慶府¶
<pb:KR2k0126_WYG_096-33a>¶
見宋史無作者名¶
　　　開漢志亦順慶府¶
郡守朱繁序云紀將軍信加封詔詞有云實開漢業故¶
建樓命名曰開漢郡志名編亦曰開漢¶
　　　廣安志¶
嘉定改元郡守廖唐英序¶
　　　宕渠志二卷亦廣安州¶
無編集人姓名及郡守題名仙釋詩文等類¶
<pb:KR2k0126_WYG_096-33b>¶
　　　蓬州志五卷¶
秘書少監劔門羅畸疇老撰凡十五門崇寜四年序¶
　　　梓潼古今記今潼川州¶
淳熙間郪令孫汝聴作¶
　　　梓潼風俗譜¶
元祐間教授石慶嗣作¶
　　　新潼川志¶
劉甲序¶
<pb:KR2k0126_WYG_096-34a>¶
　　　潼川府圖經十一卷¶
宋史新編袁觀撰¶
　　　遂寜志¶
馬崇文序¶
　　　普慈志三十卷今安岳縣¶
宋郡守楊泰之撰青神人¶
　　　西南夷事狀二十卷　西戎記二卷¶
並唐韋臯撰¶
<pb:KR2k0126_WYG_096-34b>¶
　　　西南備邊録十三卷¶
陳氏曰唐宰相李徳裕文饒太和中鎮蜀所作録内州¶
縣城鎮兵食之數大畧具焉¶
李巽岩曰今存者只一卷與崇文總目相符豈嘉祐以¶
前已亡逸乎徳裕之深謀逺慮雖至今可用也而所存¶
止此可惜¶
　　　西南備邊志十二卷¶
陳氏曰嘉定進士鄧嘉猷撰紹興末犍為有蠻擾邊初¶
<pb:KR2k0126_WYG_096-35a>¶
莫知其何種族也已而有能别識其為虚恨蠻者時蜀¶
邊久無事既去而朝廷憂之詔有司經度嘉猷取秦漢¶
以來訖于本朝凡史傳所載蠻事皆著于篇時乾道中¶
也其為志九為圖一¶
　　　邊和録五卷¶
陳氏曰承議郎河東陳伯彊撰載胡世將承公宣撫川¶
陜事¶
　　　西南條著¶
<pb:KR2k0126_WYG_096-35b>¶
趙瞻著瞻知威州以威茂雜羣獠險而難守不若合之¶
而建郡于汶川條著其詳為書後熙寜中經理西南就¶
瞻取其書考焉¶
　　　益部方物畧記¶
宋端明殿學士吏部侍郎知益州安陸宋祁子京撰序¶
曰益為西南一都㑹左阻劍門右負夷番内坦夷數百¶
里環以長江裹以複岑川陸盛氣礙而不得東逥薄蜿¶
蜒還負一方為珍木為怪草為鳥魚芋稻之饒日𤾉雨¶
<pb:KR2k0126_WYG_096-36a>¶
雨嘘和吐妍層出雜見不可勝狀殆岷精緼靈示完富¶
瓌璚於兹壤也嘉祐建元之明年予來領州得東陽沈¶
立所録劔南方物二十八種按名索實尚未之盡故遍¶
詢西人又益數十物列而圖之物為之贊圖視狀贊言¶
生之所以然更名益部方物畧記凡東方所無及有而¶
自異皆取之兾禆風土聚邱之遺云¶
　　　三川官下記二卷¶
宋敏求撰見宋史經籍志¶
<pb:KR2k0126_WYG_096-36b>¶
　　　續東京至益州地里圖若干卷¶
宋史李常著常字公擇東坡友也¶
　　　峽程記一卷¶
五代韋莊撰見宋史¶
　　　峽山履平集一卷¶
司馬儼撰見宋經籍志¶
　　　峽山利渉集一卷¶
潘子韶著見宋史¶
<pb:KR2k0126_WYG_096-37a>¶
　　　蜀北路秦程記一卷¶
宋史陳延禧撰¶
　　　呉船録一卷¶
范成大至能撰公自蜀帥東歸紀逰取門泊東呉萬里¶
船之句為名¶
　¶
　¶
　¶
<pb:KR2k0126_WYG_096-37b>¶
　¶
　¶
　¶
　¶
　¶
　¶
　¶
　蜀中廣記卷九十六¶
